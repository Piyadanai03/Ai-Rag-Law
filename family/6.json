[
    {
        "law_name": "การศึกษากฎหมายครอบครัว",
        "section_num": "1",
        "section_content": "เมื่อมีการสมรสแล้วก็มีการสิ้นสุดลงได้ บางครั้งคู่สมรสไม่ประสงค์ที่จะอยู่อยู่ร่วมกันต่อไปเพราะไม่สามารถอยู่ร่วมกันได้อย่างปกติสุข หรือฝ่ายใดฝ่ายหนึ่งตาย หรือการสมรสเป็นโมฆะหรือโมฆียะและศาลพิพากษาให้เพิกถอน กรณีอื่น ๆ นอกจากนี้ไม่ถือว่าการสมรสสิ้นสุดลง ถ้าพิจารณาจากเหตุที่กฎหมายแพ่งและพาณิชย์ บรรพ 5 ได้แยกเรื่องการสมรสที่เป็นโมฆะไว้ในหมวด 5 และการสิ้นสุดแห่งการสมรสไว้ในหมวด 6 โดยที่ไม่เอาการสมรสที่เป็นโมฆะไปบัญญัติรวมไว้กับการสิ้นสุดแห่งการสมรสก็เพราะว่าการสมรสที่เป็นโมฆะนั้นถือว่ามิได้เกิดขึ้นเลย ส่วนสิ้นสุดแห่งการสมรสนั้นถือว่าการสมรสได้เกิดขึ้นแล้วไม่ว่าจะสั้นหรือยาวนานเท่าใดไม่สำคัญ เพียงการสมรสได้เกิดขึ้นแล้วจึงจะมีการสิ้นสุดแห่งการสมรส และเมื่อการสมรสสิ้นสุดลงแล้วจะส่งผลกระทบต่อความสัมพันธ์ระหว่างสามีภริยาที่มีอยู่ระหว่างสมสร ดังนั้น กฎหมายจึงกำหนดเกี่ยวกับการสิ้นสุดแห่งการสมรสได้เป็น 3 กรณี ดังนี้ 1. การตาย 2. การหย่า และ 3. การที่ศาลพิพากษาให้เพิกถอน",
        "reference": []
    },
    {
        "law_name": "การศึกษากฎหมายครอบครัว", 
        "section_num": "2",
        "section_content": "การสิ้นสุดด้วยความตายของคู่สมรสฝ่ายใดฝ่ายหนึ่ง",
        "reference": []
    },
    {
        "law_name": "การศึกษากฎหมายครอบครัว",
        "section_num": "3",
        "section_content": "เนื่องจากว่าการตายนั้นมีอยู่ 2 กรณีคือ การตายจริง ๆ หรือการตายตามธรรมชาติ และการตายโดยผลของกฎหมาย เช่น กรณีการที่ศาลสั่งให้เป็นคนสาบสูญ ตามประมวลกฎหมายแพ่งและพาณิชย์มาตรา 61 และมาตรา 62 ดังนั้น การตายตามธรรมชาติเท่านั้นที่ทำให้การสมรสสิ้นสุดลง ส่วนกรณีการสาบสูญหรือการตายโดยอำนาจของกฎหมายนี้ไม่ถือเป็นเหตุให้การสมรสสิ้นสุดลง หากแต่เป็นเพียงเหตุฟ้องหย่าตามมาตรา 1516(5) คู่สมรสอีกฝ่ายต้องฟ้องหย่าฝ่ายที่สาบสูญ เมื่อศาลพิพากษาให้หย่าแล้ว  การสมรสย่อมสิ้นสุดลงด้วยการหย่าตราบใดที่ยังไม่ฟ้องหย่า สามีหรือภริยาที่ศาลสั่งให้เป็นคนสาบสูญนั้นยังไม่ขาดจากการเป็นสามีภริยากัน หรือการที่สามีบวชเป็นพระภิกษุหรือภริยาบวชเป็นชีไม่ทำให้การสมรสสิ้นสุดลงเช่นกัน แต่อาจเป็นเหตุฟ้องหย่าได้ตามมาตรา 1516(4) หรือ (6) แล้วแต่กรณี (สหัส สังหวิริยะ. 2551 : 163 - 164)",
        "reference": []
    },
    {
        "law_name": "การศึกษากฎหมายครอบครัว",
        "section_num": "4",
        "section_content": "คำพิพากษาฎีกาที่ 12569/2547 เมื่อโจทก์ซึ่งเป็นผู้ฟ้องหย่าและขอแบ่งทรัพย์สินถึงแก่กรรมในระหว่างการพิจารณา การถึงแก่กรรมของคู่สมรสย่อมทำให้การสมรสสิ้นสุดลงตาม ป.พ.พ. มาตรา 1501 และต้องแบ่งทรัพย์สินระหว่างผู้ตายกับคู่สมรสที่มีชีวิตอยู่นับแต่เวลาที่การสมรสสิ้นไปด้วยเหตุความตายตามมาตรา 1625 ฉะนั้น คดีจึงไม่มีประโยชน์ที่จะวินิจฉัยปัญหาตามฟ้องโจทก์ต่อไป ศาลล่างยกคำร้องของผู้ร้องที่ขอเข้าเป็นคู่ความแทนที่โจทก์และจำหน่ายคดีจึงเป็นการชอบ",
        "reference": []
    },
    {
        "law_name": "การศึกษากฎหมายครอบครัว",
        "section_num": "5",
        "section_content": "ดังนั้น เมื่อคู่สมรสฝ่ายใดฝ่ายหนึ่งถึงแก่ความตายย่อมทำให้การสมรสสิ้นสุดลง จึงต้องมีการแบ่งทรัพย์สินระหว่างคู่สมรสฝ่ายที่มีชีวิตอยู่กับฝ่ายที่ถึงแก่ความตาย คือสินส่วนตัวของฝ่ายใดก็เป็นของ    ฝ่ายนั้น ส่วนสินสมรสให้แบ่งกันคนละครึ่ง ภายหลังจากที่ได้แบ่งทรัพย์สินแล้ว ส่วนของผู้ตายให้ตกเป็นกองมรดกเพื่อนำไปแบ่งให้แก่ทายาทตามกฎหมายต่อไป",
        "reference": []
    },
    {
        "law_name": "การศึกษากฎหมายครอบครัว",
        "section_num": "6",
        "section_content": "การสมรสสิ้นสุดลงด้วยการหย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "7",
        "section_content": "การสมรสเกิดจากการที่ชายหญิงตกลงปลงใจที่จะใช้ชีวิตอยู่ร่วมกันและจะเป็นสามีภริยากันโดยชอบด้วยกฎหมาย นอกจากจะต้องตกลงยินยอมเป็นสามีภริยากันแล้วตามมาตรา 1458 แล้วจะต้องมีการจดทะเบียนสมรสกันตามกฎหมายด้วย เมื่อเป็นสามีภริยากันโดยชอบด้วยกฎหมายแล้ว หากต่อมาภายหลังจากที่ทำการสมรสกันแล้ว อาจมีเหตุที่ทำให้ชายและหญิงคู่สมรสไม่อาจที่จะใช้ชีวิตอยู่ร่วมกันได้อีกต่อไป หรือมีเหตุอื่นที่เกิดกับคู่สมรสอีกฝ่ายหนึ่งทำให้คู่สมรสอีกฝ่ายหนึ่งไม่อาจที่จะใช้ชีวิตอยู่ร่วมกันอีกต่อไป คู่สมรสอาจจะตกลงหย่ากันด้วยความสมัครใจของทั้งสองฝ่าย หรือหากคู่สมรสฝ่ายหนึ่งฝ่ายใดไม่สมัครใจที่จะหย่า คู่สมรสอีกฝ่ายหนึ่งอาจจะใช้วิธีการฟ้องหย่าก็ได้ โดยกฎหมายได้บัญญัติหลักเกณฑ์เกี่ยวกับการหย่าไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "8",
        "section_content": "มาตรา 1514 “การหย่านั้นจะทำได้แต่โดยความยินยอมของทั้งสองฝ่ายหรือโดยคำพิพากษาของศาล",
        "reference": []
    },
    {
        "law_name": "การศึกษากฎหมายครอบครัว",
        "section_num": "9",
        "section_content": "การหย่าโดยความยินยอมต้องทำเป็นหนังสือและมีพยานลงลายมือชื่ออย่างน้อยสองคน”",
        "reference": []
    },
    {
        "law_name": "การศึกษากฎหมายครอบครัว",
        "section_num": "10",
        "section_content": "จากบทมาตราดังกล่าว กฎหมายได้กำหนดให้การหย่าทำได้ด้วยกัน 2 วิธี ดังนี้ 1. การหย่าด้วยความยินยอมของทั้งสองฝ่าย และ 2. การหย่าโดยคำพิพากษาของศาล ซึ่งจะได้แยกพิจารณาดังต่อไปนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "11",
        "section_content": "การหย่าด้วยความยินยอมของทั้งสองฝ่ายโดยทำเป็นหนังสือและมีพยานสองคน",
        "reference": []
    },
    {
        "law_name": "การศึกษากฎหมายครอบครัว",
        "section_num": "12",
        "section_content": "เมื่อคู่สมรสมีความประสงค์ที่จะไม่ใช้ชีวิตอยู่ร่วมกันแล้ว คู่สมรสอาจจะแยกทางกันด้วยความสมัครใจของทั้งสองฝ่าย โดยการทำเป็นหนังสือและมีพยานสองคนลงชื่อในหนังสือหย่าดังกล่าว    ซึ่งกฎหมายมิได้กำหนดว่าจะต้องทำกันที่ใด โดยอาจจะทำกันที่อำเภอ หรือสำนักงานทนายความก็ได้  เหตุที่กฎหมายบังคับว่าจะต้องทำเป็นหนังสือและมีพยานลงลายมือชื่อรับรองอย่างน้อยสองคน เพื่อที่เป็นการแน่นอนแล้วว่าคู่สมรสตั้งใจจะหย่าขาดจากกันจริง ๆ ถึงขนาดทำเป็นหนังสือกันต่อหน้าพยาน",
        "reference": []
    },
    {
        "law_name": "การศึกษากฎหมายครอบครัว",
        "section_num": "13",
        "section_content": "การหย่าด้วยความยินยอมจะสมบูรณ์ต่อเมื่อได้จดทะเบียนการหย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "14",
        "section_content": "การสมรสที่ชอบด้วยกฎหมายนั้นจะต้องกระทำด้วยการจดทะเบียนสมรสตามมาตรา 1457 เท่านั้น ดังนั้น เมื่อคู่สมรสมีเจตนาที่จะหย่าขาดจากกันนอกจากจะได้ทำเป็นหนังสือและมีพยานลงลายมือชื่อสองคนแล้วก็ตาม การหย่าดังกล่าวยังไม่สมบูรณ์จนกว่าจะได้มีการจดทะเบียนการหย่า โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "15",
        "section_content": "มาตรา 1515 “เมื่อได้จดทะเบียนสมรสตามประมวลกฎหมายนี้ การหย่าโดยความยินยอมจะสมบูรณ์ต่อเมื่อคู่สมรสได้จดทะเบียนการหย่านั้นแล้ว” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 12)",
        "reference": []
    },
    {
        "law_name": "การศึกษากฎหมายครอบครัว",
        "section_num": "16",
        "section_content": "จากบทบัญญัติดังกล่าว หมายความว่า ถ้าคู่สมรสยังไม่ได้มีการจดทะเบียนการหย่า ณ  ที่ว่าการอำเภอ หรือสำนักงานเขต การหย่าดังกล่าวก็ยังไม่สมบูรณ์ตามกฎหมาย แม้ว่าจะมีหลักฐานเป็นหนังสือและพยานลงลายมือชื่อทั้งสองก็ตาม เนื่องจากว่าการสมรสได้มีการจดทะเบียนสมรสกันไว้แล้วจึงปรากฏหลักฐานทางทะเบียน ดังนั้น หากมีการหย่าเกิดขึ้นก็จะต้องมีการจดทะเบียนหย่า เพราะไม่เช่นนั้นแล้วจะไม่มีอะไรลบทะเบียนสมรสที่จดไว้แต่เดิมนั้นเอง",
        "reference": []
    },
    {
        "law_name": "การศึกษากฎหมายครอบครัว",
        "section_num": "17",
        "section_content": "มาตรา 1515 บัญญัติว่า เมื่อได้จดทะเบียนสมรสตามประมวลกฎหมายนี้... ดังนั้น การจดทะเบียนหย่าตามมาตรา 1515 ใช้บังคับเฉพาะการสมรสที่ได้จดทะเบียนตามประมวลกฎหมายแพ่งและพาณิชย์ บรรพ 5 เท่านั้น การสมรสก่อนใช้ประมวลกฎหมายแพ่งและพาณิชย์บรรพ 5 แม้หย่ากันภายหลังใช้ประมวลกฎหมายประมวลกฎหมายแพ่งและพาณิชย์ บรรพ 5 หรือการสมรสในต่างประเทศตามแบบแห่งกฎหมายต่างประเทศนั้น เมื่อได้ทำเป็นหนังสือ (ตามมาตรา 1514 วรรคสอง) แล้ว ก็เป็นอันสมบูรณ์โดยไม่ต้องมีการจดทะเบียนหย่าอีก (สอาด นาวีเจริญ. 2493 : 156)",
        "reference": []
    },
    {
        "law_name": "การศึกษากฎหมายครอบครัว",
        "section_num": "18",
        "section_content": "การหย่าโดยคำพิพากษาของศาล",
        "reference": []
    },
    {
        "law_name": "การศึกษากฎหมายครอบครัว",
        "section_num": "19",
        "section_content": "การหย่าโดยคำพิพากษาของศาลนั้น แสดงให้เห็นว่าการหย่าในกรณีอย่างนี้จะต้องมีการฟ้องคดีต่อศาลเพื่อให้ศาลมีคำพิพากษา หมายความว่า คู่สมรสไม่อาจที่จะตกลงหย่ากันเองได้ จึงต้องไปพึ่งบารมีของศาล ซึ่งการฟ้องหย่านั้นกฎหมายได้กำหนดเงื่อนไขไว้ค่อนข้างเคร่งครัด กล่าวคือจะต้องมีเหตุสำคัญจึงจะยอมให้มีการฟ้องหย่ากันได้ โดยในการฟ้องหย่านั้นต้องอาศัยเหตุแห่งการฟ้องหย่าตามที่กฎหมายบัญญัติไว้ในมาตรา 1516 เท่านั้น จะอาศัยเหตุอื่นนอกเหนือจากนี้มาเป็นเหตุฟ้องหย่าไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "20",
        "section_content": "คำพิพากษาฎีกาที่ 3246/2533 เหตุฟ้องหย่านั้น ป.พ.พ. มาตรา 1516 บัญญัติไว้โดยเฉพาะแล้วฉะนั้นการที่โจทก์ฟ้องขอหย่ากับจำเลยโดยอ้างเพียงว่า ขณะที่โจทก์จดทะเบียนสมรสกับจำเลย โจทก์มีคู่สมรสอยู่ก่อนแล้ว การจดทะเบียนสมรสระหว่างโจทก์จำเลยเป็นโมฆะจึงไม่เข้าเหตุฟ้องหย่าตามที่กฎหมายระบุไว้ ศาลจึงชอบที่จะยกฟ้องโจทก์เสียได้ และกรณีนี้ศาลไม่อาจยกข้อกฎหมายอันเกี่ยวด้วยความสงบเรียบร้อยของประชาชนตาม ป.วิ.พ.มาตรา 142(5) ขึ้นอ้างเพื่อพิพากษาให้โจทก์จำเลยหย่าขาดจากกันได้เพราะเป็นเรื่องที่ฟ้องโจทก์ไม่เข้าหลักเกณฑ์ที่กฎหมายระบุไว้",
        "reference": []
    },
    {
        "law_name": "การศึกษากฎหมายครอบครัว",
        "section_num": "21",
        "section_content": "เหตุฟ้องหย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "22",
        "section_content": "แม้ชายหญิงเป็นสามีภริยากันหรือสมรสกันก่อนใช้ประมวลกฎหมายแพ่งและพาณิชย์   บรรพ 5 หากจะฟ้องหย่ากันเมื่อใช้ประมวลกฎหมายแพ่งและพาณิชย์ บรรพ 5 (มาตรา 1516) จะไปใช้เหตุฟ้องหย่าตามกฎหมายเก่าไม่ได้ (เสนีย์ ปราโมช. 2508 : 184) ดังนั้น การฟ้องหย่าต้องอาศัยเหตุตามมาตรา 1516 (1) ถึง (10) เหตุใดเหตุหนึ่งหรือหลายเหตุก็ได้ โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "23",
        "section_content": "มาตรา 1516 “เหตุฟ้องหย่ามีดังต่อไปนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "24",
        "section_content": "คู่สมรสฝ่ายใดฝ่ายหนึ่งอุปการะเลี้ยงดูหรือยกย่องผู้อื่นฉันคู่สมรส เป็นชู้หรือมีชู้ หรือร่วมประเวณีกับผู้อื่นเป็นอาจิณ อีกฝ่ายหนึ่งฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "25",
        "section_content": "คู่สมรสฝ่ายใดฝ่ายหนึ่งประพฤติชั่ว ไม่ว่าความประพฤติชั่วนั้นจะเป็นความผิดอาญาหรือไม่ ถ้าเป็นเหตุให้อีกฝ่ายหนึ่ง",
        "reference": []
    },
    {
        "law_name": "การศึกษากฎหมายครอบครัว",
        "section_num": "26",
        "section_content": "ได้รับความอับอายขายหน้าอย่างร้ายแรง",
        "reference": []
    },
    {
        "law_name": "การศึกษากฎหมายครอบครัว",
        "section_num": "27",
        "section_content": "ได้รับความดูถูกเกลียดชังเพราะเหตุที่คงเป็นคู่สมรสของฝ่ายที่ประพฤติชั่วอยู่ต่อไป หรือ",
        "reference": []
    },
    {
        "law_name": "การศึกษากฎหมายครอบครัว",
        "section_num": "28",
        "section_content": "ได้รับความเสียหายหรือเดือดร้อนเกินควร ในเมื่อเอาสภาพ ฐานะและความเป็นอยู่ร่วมกันฉันคู่สมรสมาคำนึงประกอบ",
        "reference": []
    },
    {
        "law_name": "การศึกษากฎหมายครอบครัว",
        "section_num": "29",
        "section_content": "อีกฝ่ายหนึ่งนั้นฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "30",
        "section_content": "คู่สมรสฝ่ายใดฝ่ายหนึ่งทำร้าย หรือทรมานร่างกายหรือจิตใจ หรือหมิ่นประมาทหรือเหยียดหยามอีกฝ่ายหนึ่งหรือบุพการีของอีกฝ่ายหนึ่ง ทั้งนี้ ถ้าเป็นการร้ายแรง อีกฝ่ายหนึ่งนั้นฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "31",
        "section_content": "สามีหรือภริยาจงใจละทิ้งร้างอีกฝ่ายหนึ่งไปเกินหนึ่งปี อีกฝ่ายหนึ่งนั้นฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "32",
        "section_content": "คู่สมรสฝ่ายใดฝ่ายหนึ่งต้องคำพิพากษาถึงที่สุดให้จำคุก และได้ถูกจำคุกเกินหนึ่งปีในความผิดที่อีกฝ่ายหนึ่งมิได้มีส่วนก่อให้เกิดการกระทำความผิดหรือยินยอมหรือรู้เห็นเป็นใจในการกระทำความผิดนั้นด้วย และการเป็นสามีภริยากันต่อไปจะเป็นเหตุให้อีกฝ่ายหนึ่งได้รับความเสียหายหรือเดือนร้อนเกินควร อีกฝ่ายหนึ่งนั้นฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "33",
        "section_content": "สมรสสมัครใจแยกกันอยู่เพราะเหตุที่ไม่อาจอยู่ร่วมกันฉันคู่สมรสได้โดยปกติสุขตลอดมาเกินสามปี หรือแยกกันอยู่ตามคำสั่งของศาลเป็นเวลาเกินสามปี ฝ่ายใดฝ่ายหนึ่งฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "34",
        "section_content": "สามีหรือภริยาถูกศาลสั่งให้เป็นคนสาบสูญ หรือไปจากภูมิลำเนาหรือถิ่นที่อยู่เป็นเวลาเกินสามปีโดยไม่มีใครทราบแน่ว่าเป็นตายร้ายดีอย่างไร อีกฝ่ายหนึ่งฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "35",
        "section_content": "คู่สมรสฝ่ายใดฝ่ายหนึ่งไม่ให้ความช่วยเหลืออุปการะเลี้ยงดูอีกฝ่ายหนึ่งตามสมควรหรือทำการเป็นปฏิปักษ์ต่อการที่เป็นสามีหรือภริยากันอย่างร้ายแรง ทั้งนี้ ถ้าการกระทำนั้นถึงขนาดที่อีกฝ่ายหนึ่งเดือดร้อนเกินควรในเมื่อเอาสภาพ ฐานะและความเป็นอยู่ร่วมกันฉันคู่สมรสมาคำนึงประกอบ อีกฝ่ายหนึ่งนั้นฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "36",
        "section_content": "คู่สมรสฝ่ายใดฝ่ายหนึ่งวิกลจริตตลอดมาเกินสามปี และความวิกลจริตนั้นมีลักษณะยากจะหายได้ กับทั้งความวิกลจริตถึงขนาดที่จะทนอยู่ร่วมกันคู่สมรสต่อไปไม่ได้ อีกฝ่ายหนึ่งฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "37",
        "section_content": "คู่สมรสฝ่ายใดฝ่ายหนึ่งผิดทัณฑ์บนที่ทำให้ไว้เป็นหนังสือในเรื่องความประพฤติ อีกฝ่ายหนึ่งฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "38",
        "section_content": "คู่สมรสฝ่ายใดฝ่ายหนึ่งเป็นโรคติดต่ออย่างร้ายแรงอันอาจเป็นภัยแก่อีกฝ่ายหนึ่งและโรคมีลักษณะเรื้อรังไม่มีทางที่จะหายได้ อีกฝ่ายหนึ่งนั้นฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "39",
        "section_content": "คู่สมรสฝ่ายใดฝ่ายหนึ่งมีสภาพแห่งกายทำให้สามีหรือภริยานั้นไม่อาจร่วมประเวณี หรือไม่อาจกระทำการหรือยอมรับการกระทำเพื่อสนองความใคร่ของอีกฝ่ายได้ตลอดกาล อีกฝ่ายหนึ่งฟ้องหย่าได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "40",
        "section_content": "ข้อยกเว้นในเหตุฟ้องหย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "41",
        "section_content": "การฟ้องหย่าต้องมีเหตุตามที่กฎหมายบัญญัติขึ้นเท่านั้น ถึงจะอาศัยเป็นเหตุฟ้องหย่าได้ ซึ่งคู่สมรสฝ่ายที่มีสิทธิฟ้องหย่าเป็นคนยกเหตุดังกล่าวขึ้นมาฟ้องหย่า แต่มีบางกรณีแม้จะเข้าเหตุแห่งการฟ้องหย่าได้ก็ไม่อาจที่จะฟ้องหย่าได้ เพราะเกิดจากการกระทำของคู่สมรสฝ่ายที่มีสิทธิฟ้องหย่า ซึ่งกฎหมายได้บัญญัติข้อยกเว้นในเหตุฟ้องหย่าไว้ในมาตรา 1517 และ มาตรา 1518 โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "42",
        "section_content": "มาตรา 1517 “เหตุฟ้องหย่าตามมาตรา 1516(1) และ (2) ถ้าคู่สมรสฝ่ายใดฝ่ายหนึ่งแล้วแต่กรณีได้ยินยอมหรือรู้เห็นเป็นใจในการกระทำที่เป็นเหตุหย่านั้น ฝ่ายที่ยินยอมหรือรู้เห็นเป็นใจนั้นจะยกเป็นเหตุฟ้องหย่าไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "43",
        "section_content": "เหตุฟ้องหย่าตามมาตรา 1516(10) ถ้าเกิดเพราะการกระทำของอีกฝ่ายหนึ่ง อีกฝ่ายหนึ่งนั้นจะยกเป็นเหตุฟ้องหย่าไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "44",
        "section_content": "ในกรณีฟ้องหย่าโดยอาศัยเหตุแห่งการผิดทัณฑ์บนตามมาตรา 1516(8) นั้น ถ้าศาลเห็นว่าความประพฤติของคู่สมรสอันเป็นเหตุให้ทำทัณฑ์บนเป็นเหตุเล็กน้อยหรือไม่สำคัญเกี่ยวแก่การอยู่ร่วมกันฉันคู่สมรสโดยปกติสุข ศาลจะไม่พิพากษาให้หย่าก็ได้” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 14)",
        "reference": []
    },
    {
        "law_name": "การศึกษากฎหมายครอบครัว",
        "section_num": "45",
        "section_content": "มาตรา 1518 “สิทธิฟ้องหย่าย่อมหมดไปในเมื่อฝ่ายที่มีสิทธิฟ้องหย่าได้กระทำการอันแสดงให้เห็นว่าได้ให้อภัยในการกระทำของอีกฝ่ายหนึ่งซึ่งเป็นเหตุให้เกิดสิทธิฟ้องหย่านั้นแล้ว”",
        "reference": []
    },
    {
        "law_name": "การศึกษากฎหมายครอบครัว",
        "section_num": "46",
        "section_content": "จากบทบัญญัติทั้งสองมาตราดังกล่าว แยกพิจารณาได้ ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "47",
        "section_content": "การยินยอมหรือการรู้เห็นเป็นใจของฝ่ายที่มีสิทธิฟ้องหย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "48",
        "section_content": "เหตุฟ้องหย่าตามมาตรา 1516(1) และ (2) นั้นเกิดจากการกระทำของคู่สมรสฝ่ายใดฝ่ายหนึ่ง ไม่ว่าจะเป็นกรณีของการมีชู้หรือการประพฤติอย่างร้ายแรง เป็นต้น ดังที่ได้พิจารณามาแล้วนั้น หากคู่สมรสฝ่ายที่มีสิทธิฟ้องหย่าได้ยินยอมหรือรู้เห็นเป็นใจในการกระทำของคู่สมรสอีกฝ่ายหนึ่ง คู่สมรสฝ่ายที่มีสิทธิที่จะฟ้องหย่า จะยกเหตุดังกล่าวมาเป็นเหตุฟ้องหย่าไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "49",
        "section_content": "การกระทำของฝ่ายที่มีสิทธิจะฟ้องหย่าเป็นเหตุให้เกิดเหตุฟ้องหย่าตามมาตรา 1516(10)",
        "reference": []
    },
    {
        "law_name": "การศึกษากฎหมายครอบครัว",
        "section_num": "50",
        "section_content": "เหตุฟ้องหย่าตามมาตรา 1516(10) เป็นกรณีที่เกิดกับสภาพแห่งกายของคู่สมรสฝ่ายใดฝ่ายหนึ่งที่ไม่อาจร่วมประเวณีได้ตลอดกาลนั้น โดยปกติแล้วคู่สมรสอีกฝ่ายมีสิทธิที่จะฟ้องหย่าได้โดยอาศัยเหตุดังกล่าว ถ้าปรากฏว่าเหตุดังกล่าวเกิดขึ้นโดยการกระทำของคู่สมรสอีกฝ่ายหนึ่ง คู่สมรสฝ่ายนั้นจะยกเป็นเหตุฟ้องหย่าไม่ได้ เช่น ภริยาตัดอวัยวะเพศชายของสามีทิ้งไป เช่นนี้ สามีจะมาฟ้องหย่าโดยอ้างเหตุว่าสภาพแห่งกายของภริยาไม่อาจร่วมประเวณีได้ตลอดกาลไม่ได้ เป็นต้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "51",
        "section_content": "เหตุหย่าเป็นเหตุเล็กน้อย ตามมาตรา 1516(8)",
        "reference": []
    },
    {
        "law_name": "การศึกษากฎหมายครอบครัว",
        "section_num": "52",
        "section_content": "เหตุฟ้องหย่าตามมาตรา 1516(8) เป็นกรณีที่มีการทำทัณฑ์บนกันไว้ระหว่างคู่สมรสทั้งสองฝ่าย เมื่อฝ่ายใดฝ่ายหนึ่งกระทำผิดสัญญาที่ได้ให้ไว้แก่คู่สมรสอีกฝ่ายหนึ่ง แม้คู่สมรสอีกฝ่ายมีสิทธิที่จะยกเหตุดังกล่าวขึ้นมาฟ้องหย่าได้ก็ตาม แต่ถ้าศาลเห็นว่าความประพฤติของคู่สมรสฝ่ายใดฝ่ายหนึ่งอันเป็นเหตุที่ทำทัณฑ์บนเป็นเหตุเล็กน้อยหรือไม่สำคัญเกี่ยวแก่การอยู่ร่วมกันฉันคู่สมรสโดยปกติสุข ศาลก็อาจจะไม่พิพากษาให้หย่าก็ได้ ทั้งนี้ เพราะถือว่าเป็นเรื่องไม่ร้ายแรง ไม่ถึงกับทำให้การสมรสแตกสลายจนไม่มีทางกลับคืนมาได้อีก เช่น สามีเป็นคนใจดี ชอบรับอาสาเพื่อนพานั่งรถยนต์ขับไปส่งบ้านเสมอ ๆ ภริยาจึงให้สามีทำทัณฑ์บนให้ไว้กับภริยาว่าจะไม่ให้บุคคลอื่นนั่งรถยนต์ไปด้วย มาวันหนึ่งสามี เกิดรับหญิงครรภ์แก่นั่งรถยนต์เพื่อจะนำส่งโรงพยาบาล เช่นนี้ เห็นได้ว่าความประพฤติของสามี ที่ชอบรับอาสาเพื่อนไปส่งบ้านอันเป็นเหตุให้ทำทัณฑ์บนนั้นเป็นเพียงเล็กน้อย แม้จะมีการผิดทัณฑ์บนศาลจะไม่พิพากษาให้หย่าก็ได้ เป็นต้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "53",
        "section_content": "การให้อภัยของคู่สมรสฝ่ายที่มีสิทธิฟ้องหย่า ตามมาตรา 1518",
        "reference": []
    },
    {
        "law_name": "การศึกษากฎหมายครอบครัว",
        "section_num": "54",
        "section_content": "เมื่อคู่สมรสฝ่ายที่มีสิทธิจะฟ้องหย่าได้ให้อภัยอันเกิดจากการกระทำของคู่สมรสอีกฝ่ายหนึ่งแล้ว คู่สมรสฝ่ายนั้นจะยกเหตุดังกล่าสมาเป็นเหตุฟ้องหย่าไม่ได้อีก เช่น กรณีที่สามีจงใจทิ้งร้างไป 2 ปี แล้วได้กลับมาอยู่กับภริยาอีก ซึ่งภริยาไม่ถือโทษโกรธสามีและยกโทษให้สามี และอยู่กินด้วยกันต่อมา ดังนี้ ภริยาจะฟ้องหย่าสามีโดยอ้างเหตุว่าจงใจทิ้งร้างเกิน 1 ปี ไม่ได้ เนื่องจากว่าสิทธิฟ้องหย่าได้ระงับไปแล้วเพราะเกิดจากการที่ภริยาได้ให้อภัยสามีไปแล้ว เป็นต้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "55",
        "section_content": "การให้อภัย คือการยกโทษให้แก่กัน ไม่ว่าจะกล่าวด้วยวาจาหรือทำเป็นลายลักษณ์อักษร แต่ต้องเป็นการแสดงเจตนนาโดยชัดแจ้ง",
        "reference": []
    },
    {
        "law_name": "การศึกษากฎหมายครอบครัว",
        "section_num": "56",
        "section_content": "คำพิพากษาฎีกาที่ 3190/2549 การยินยอมและให้อภัยตาม ป.พ.พ. มาตรา 1518 หมายถึงคู่สมรสฝ่ายที่ยินยอมและให้อภัยได้ทราบข้อเท็จจริงทั้งหมดเกี่ยวกับการกระทำอันเป็นเหตุให้เกิดสิทธิฟ้องหย่านั้น แต่แสดงเจตนาให้ปรากฏอย่างชัดแจ้งว่าอนุญาตให้กระทำหรือไม่ใช้สิทธิฟ้องหย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "57",
        "section_content": "โจทก์ไม่ทราบแน่ชัดและไม่คาดคิดว่าจำเลยจะจริงจังกับ ส. เพราะขณะนั้นจำเลยยังมีหญิงอื่นอีกหลายคน จนเมื่อปี 2545 โจทก์ทราบว่าจำเลยกับ ส. มีบุตรด้วยกันจึงได้นำคดีมาฟ้องอันเป็นเหตุผลที่โจทก์ไม่ฟ้องหย่าจำเลยแต่แรกที่ทราบเรื่องความสัมพันธ์ระหว่างจำเลยกับ ส. จึงถือไม่ได้ว่าโจทก์เคยยินยอมหรือให้อภัยในเรื่องที่จำเลยอุปการะเลี้ยงดูหรือยกย่อง ส. ฉันภริยา โจทก์จึงมีสิทธิที่จะฟ้องหย่าจำเลยด้วยเหตุหย่าดังกล่าวได้การอุปการะเลี้ยงดูหรือยกย่องหญิงอื่นเป็นเหตุฟ้องหย่าที่มีพฤติการณ์ที่ต่อเนื่อง ตราบที่จำเลยยังอุปการะเลี้ยงดูหรือยกย่อง ส. ฉันภริยา เหตุฟ้องหย่าตาม ป.พ.พ. มาตรา 1516 (1) ก็ยังคงมีอยู่ แม้โจทก์จะทราบพฤติการณ์ดังกล่าวของจำเลยมาเกิน 1 ปีแล้ว โจทก์ก็ยกเป็นเหตุฟ้องหย่าได้ สิทธิฟ้องร้องของโจทก์จึงไม่ระงับไปตามมาตรา 1529",
        "reference": []
    },
    {
        "law_name": "การศึกษากฎหมายครอบครัว",
        "section_num": "58",
        "section_content": "อายุความฟ้องหย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "59",
        "section_content": "ดังที่ได้กล่าวมาแล้วว่า การฟ้องหย่าถือเป็นการดำเนินคดีแพ่งอย่างหนึ่ง จึงได้มีการกำหนดเกี่ยวกับเรื่องอายุความเช่นเดียวกับคดีแพ่งอื่น ๆ ซึ่งกฎหมายได้กำหนดอายุความของการฟ้องหย่าไว้เช่นเดียวกันโดยได้บัญญัติอายุความไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "60",
        "section_content": "มาตรา 1529 “สิทธิฟ้องร้องโดยอาศัยเหตุในมาตรา 1516 (1) (2) (3) หรือ (6) หรือมาตรา 1523 ย่อมระงับไปเมื่อพ้นกำหนดหนึ่งปีนับแต่วันผู้กล่าวอ้างรู้หรือควรรู้ความจริงซึ่งตนอาจยกขึ้น    กล่าวอ้าง",
        "reference": []
    },
    {
        "law_name": "การศึกษากฎหมายครอบครัว",
        "section_num": "61",
        "section_content": "เหตุอันจะยกขึ้นฟ้องหย่าไม่ได้แล้วนั้น อาจนำสืบสนับสนุนคดีฟ้องหย่าซึ่งอาศัยเหตุอย่างอื่น”",
        "reference": []
    },
    {
        "law_name": "การศึกษากฎหมายครอบครัว",
        "section_num": "62",
        "section_content": "จากบทบัญญัติดังกล่าว หมายความว่า คู่สมรสฝ่ายที่มีสิทธิฟ้องหย่าได้อาศัยเหตุแห่งการฟ้องหย่า ตามที่ได้บัญญัติไว้ในมาตรา 1561(1) (2) (3) หรือ (6) หรือ มาตรา 1523 คู่สมรสดังกล่าวนั้นจะต้องฟ้องหย่าภายในกำหนด 1 ปี นับแต่วันที่คู่สมรสฝ่ายที่มีสิทธิฟ้องหย่าได้รู้หรือควรรู้ความจริงซึ่งตนอาจยกขึ้นกล่าวอ้าง เหตุที่กฎหมายกำหนดอายุความไว้สั้นเพียงปีเดียวนั้น เพราะต้องการที่จะให้รีบฟ้องคดีโดยเร็ว เพราะเหตุหย่ามาตรา 1561(1) (2) (3) หรือ (6) หรือ มาตรา 1523 เป็นเหตุอาจเกิดขึ้นเป็น  คราวไป คือ เหตุหย่าเพราะเหตุคู่สมรสฝ่ายใดฝ่ายหนึ่งอุปการะเลี้ยงดูหรือยกย่องบุคคลอื่นฉันคู่สมรส หรือมีชู้ เช่น คู่สมรสฝ่ายใดฝ่ายหนึ่งมีชู้ซึ่งเป็นเหตุฟ้องหย่าตามมาตรา 1516(1) คู่สมรสอีกฝ่ายจะต้องฟ้องหย่าเสียภายในหนึ่งปีนับแต่วันที่รู้หรือควรรู้ถึงการมีชู้ มิฉะนั้นคดีขาดอายุความเป็นต้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "63",
        "section_content": "ส่วนเหตุฟ้องหย่าในกรณีอื่นตามมาตรามาตรา 1516(4) (4/1) (4/2) (5) (7) (8) (9) หรือ (10) นั้น มีลักษณะเป็นการต่อเนื่องกันไปหรือเป็นการถาวร เช่น สมรสฝ่ายใดฝ่ายหนึ่งถูกศาลสั่งให้เป็นคนสาบสูญซึ่งเป็นเหตุหย่าตามมาตรา 1516 (5) หรือสมรสฝ่ายใดฝ่ายหนึ่งเป็นโรคติดต่ออย่างร้ายแรง ซึ่งเป็นเหตุหย่าตามมาตรา 1516 (9) เหตุเหล่านี้มีอยู่ตลอดไป ไม่มีกำหนดเวลาทำให้สิ้นสุด จึงไม่มีกำหนดอายุความ ตราบใดที่เหตุนั้น ๆ ยังมีอยู่ คู่สมรสอีกฝ่ายย่อมมีสิทธิฟ้องหย่าได้เสมอ",
        "reference": []
    },
    {
        "law_name": "การศึกษากฎหมายครอบครัว",
        "section_num": "64",
        "section_content": "คำพิพากษาฎีกาที่ 5664/2551 แม้คำให้การจำเลยจะไม่ระบุไว้ชัดถึงบทกฎหมายอันเป็นข้ออ้างถึงเหตุที่ขาดอายุความ แต่เหตุหย่าที่กำหนดอายุความหรือการระงับไปซึ่งสิทธิเรียกร้องคงมีเพียงมาตรา 1529 แห่ง ป.พ.พ. มาตราเดียวที่ระบุถึงเหตุหย่าตามมาตรา 1516 (3) และ (6) อันเป็นเหตุฟ้องหย่าในคดีนี้ จึงถือได้ว่าจำเลยให้การต่อสู้ว่าคดีโจทก์ขาดอายุความหรือสิทธิฟ้องร้องเนื่องจากเหตุดังกล่าวระงับไปตามบทกฎหมายแล้ว เมื่อโจทก์ถือว่าการกระทำอันเป็นปฏิปักษ์ต่อการเป็นสามีหรือภริยากันอย่างร้ายแรงของจำเลยเริ่มนับระยะเวลาตั้งแต่ปี 2544 การที่โจทก์ฟ้องจำเลยเป็นคดีนี้ในปี 2546 จึงพ้นกำหนด 1 ปี นับแต่วันที่โจทก์รู้หรือควรรู้ความจริงซึ่งตนยกขึ้นกล่าวอ้าง สิทธิฟ้องร้องของโจทก์โดยอาศัยเหตุดังกล่าวย่อมระงับสิ้นไป",
        "reference": []
    },
    {
        "law_name": "การศึกษากฎหมายครอบครัว",
        "section_num": "65",
        "section_content": "มาตรา 1529 ไม่ได้ระบุอายุความไว้ มีปัญหาว่าเหตุฟ้องหย่าที่ไม่ได้ระบุอายุความไว้ดังกล่าวมีอายุความหรือไม่เพียงใด ฝ่ายหนึ่งเห็นว่า เมื่อมาตรา 1529 ไม่ได้กำหนดอายุความไว้ ก็ต้องมีอายุความ 10 ปี ตามมาตรา 193/30 อีกฝ่ายหนึ่งเห็นว่าเหตุฟ้องหย่าดังกล่าวนั้นมีลักษณะถาวรหรือสืบต่อเนื่องกันไป ดังนั้น จึงไม่มีอายุความและตลอดเวลาที่เหตุนั้นยังคงมีอยู่ก็ยังฟ้องหย่าได้ แต่หากเหตุนั้นสิ้นสุดลงก็จะยกขึ้นฟ้องหย่าไม่ได้ (ชาติชาย  อัครวิบูลย์. 2552 : 410)",
        "reference": []
    },
    {
        "law_name": "การศึกษากฎหมายครอบครัว",
        "section_num": "66",
        "section_content": "กรณีที่คู่สมรสเป็นคนวิกลจริตและมีเหตุหย่าเกิดขึ้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "67",
        "section_content": "เหตุฟ้องฟ้องหย่าตามมาตรา 1516 ทั้ง 10 ประการนั้น กฎหมายได้ให้อำนาจเฉพะคู่สมรสเท่านั้นจะฟ้องหย่าได้ ดังนั้น การฟ้องหย่าจึงเป็นสิทธิเฉพาะตัวของคู่สมรส บุคคลอื่นไม่มีอำนาจจัดแทนได้โดยพลการ หากเกิดกรณีที่คู่สมรสฝ่ายที่มีสิทธิฟ้องหย่าเกิดการเจ็บป่วยกลายเป็นคนวิกลจริตไม่สามารถฟ้องเองได้ หากถือเคร่งครัดก็อาจจะเกิดความไม่ยุติธรรมเกิดขึ้น ดังนั้น กฎหมายจึงบัญญัติให้ความคุ้มครองแก่คู่สมรสที่วิกลจริตไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "68",
        "section_content": "มาตรา 1519 “ในกรณีที่คู่สมรสฝ่ายใดฝ่ายหนึ่งเป็นคนวิกลจริตและมีเหตุหย่าเกิดขึ้นไม่ว่าเหตุนั้นจะได้เกิดขึ้นก่อนหรือภายหลังการเป็นคนวิกลจริต ให้บุคคลซึ่งอาจร้องขอต่อศาลให้สั่งให้บุคคลวิกลจริตเป็นคนไร้ความสามารถตามมาตรา 28 มีอำนาจฟ้องคู่สมรสอีกฝ่ายหนึ่งขอให้ศาลพิพากษาให้หย่าขาดจากกันและแบ่งทรัพย์สินได้ ในกรณีเช่นว่านี้ ถ้ายังมิได้มีคำสั่งของศาลแสดงว่าคู่สมรสซึ่งวิกลจริตเป็นคนไร้ความสามารถก็ให้บุคคลดังกล่าวขอร้องขอต่อศาลในคดีเดียวกันนั้นให้ศาลมีคำสั่งว่าคู่สมรสซึ่งวิกลจริตนั้นเป็นคนไร้ความสามารถ",
        "reference": []
    },
    {
        "law_name": "การศึกษากฎหมายครอบครัว",
        "section_num": "69",
        "section_content": "เมื่อบุคคลดังกล่าวเห็นสมควร จะร้องขอต่อศาลให้มีคำสั่งตามมาตรา 1526 หรือมาตรา 1530 ด้วยก็ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "70",
        "section_content": "ในกรณีที่คู่สมรสซึ่งถูกอ้างว่าเป็นคนวิกลจริตยังไม่ได้ถูกสั่งให้เป็นคนไร้ความสามารถ หากศาลเห็นว่าคู่สมรสนั้นยังไม่เป็นคนที่ควรสั่งให้เป็นคนไร้ความสามารถก็ให้ยกฟ้องคดีนั้นเสีย ถ้าเห็นว่าเป็นบุคคลที่ควรสั่งให้เป็นคนไร้ความสามารถ แต่ยังไม่สมควรจะให้มีการหย่าก็ให้ศาลสั่งให้คู่สมรสนั้นเป็นคนไร้ความสามารถโดยไม่จะสั่งเรื่องผู้อนุบาลหรือจะตั้งผู้อื่นเป็นผู้อนุบาลตามมาตรา 1463 ก็ได้ คงพิพากษายกแต่เฉพาะข้อหย่า ในกรณีเช่นนี้ ศาลจะสั่งกำหนดค่าเลี้ยงชีพด้วยก็ได้ ในกรณีที่ศาลเห็นว่าคู่สมรสนั้นวิกลจริตอันควรสั่งให้เป็นคนไร้ความสามารถและทั้งมีเหตุควรให้หย่าด้วย ก็ให้ศาลสั่งในคำพิพากษาให้    คู่สมรสนั้นเป็นคนไร้ความสามารถตั้งผู้อนุบาลและให้หย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "71",
        "section_content": "ในกรณีนี้ ถ้าศาลเห็นว่าเหตุหย่าที่ยกขึ้นอ้างในการฟ้องร้องนั้นไม่เหมาะสมแก่สภาพของคู่สมรสซึ่งเป็นคนไร้ความสามารถที่จะหย่าจากคู่สมรสอีกฝ่ายหนึ่งก็ดี ตามพฤติการณ์ไม่สมควรที่จะให้มีการหย่าขาดจากกันก็ดี ศาลจะพิพากษาไม่ให้หย่าก็ได้”",
        "reference": []
    },
    {
        "law_name": "การศึกษากฎหมายครอบครัว",
        "section_num": "72",
        "section_content": "จากบทบัญญัติมาตราดังกล่าวนั้น หากคู่สมรสที่มีสิทธิฟ้องหย่าเกิดเจ็บป่วยกลายเป็นคนวิกลจริต ไม่ว่าจะเกิดขึ้นก่อนหรือภายหลังที่มีการฟ้องหย่า กฎหมายเปิดโอกาสให้บิดา มารดา ปู่ ย่า ตา ยาย ลูก หลาน ของคู่สมรสที่วิกลจริตนั้นฟ้องคู่สมรสอีกฝ่ายหนึ่งขอให้ศาลพิพากษาให้หย่าขาดจากกัน และแบ่งทรัพย์สินได้ เช่น กรณีที่สามีจงใจทิ้งร้างไปเกิน 1 ปี แล้วภริยาเกิดอาการวิกลจริตขึ้น ดังนี้ บิดา มารดา หรือบุคคลที่มีสิทธิตามมาตรา 28 ของภริยามีอำนาจฟ้องหย่าแทนภริยาได้ ในกรณีเช่นว่านี้ ถ้ายังไม่ได้มีคำสั่งของศาลแสดงว่าคู่สมรสซึ่งวิกลจริตเป็นคนไร้ความสามารถ บุพการี ผู้สืบสันดาน หรือบุคคลที่มีสิทธิตามมาตรา 28 ของคู่สมรสที่วิกลจริตดังกล่าว ก็จะต้องร้องขอต่อศาลในคดีฟ้องหย่านั้นให้ศาลมีคำสั่งว่าคู่สมรสซึ่งวิกลจริตเป็นคนไร้ ความสามารถและตั้งผู้อนุบาลให้ด้วย และมีสิทธิที่ร้องขอต่อศาลให้มีคำสั่งชั่วคราวให้จัดการในเรื่องสินสมรสที่พักอาศัยและการอุปการะเลี้ยงดูฝ่ายที่วิกลจริตและบุตรตามมาตรา 1530 ก็ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "73",
        "section_content": "การขอให้ศาลมีคำสั่งจัดการบางอย่างในระหว่างการพิจารณาคดีฟ้องหย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "74",
        "section_content": "การฟ้องหย่านั้นกระทบกระเทือนทั้งในเรื่องส่วนตัวของคู่สมรสและบุตร ตลอดจนทรัพย์สินระหว่างสามีภริยา ดังนั้น ในระหว่างที่ศาลพิจารณาคดีฟ้องหย่า กฎหมายจึงให้สิทธิแก่คู่สมรสฝ่ายใดฝ่ายหนึ่งมีสิทธิที่จะของให้ให้ศาลมีคำสั่งให้จัดการปัญหาบางอย่างระหว่างคู่สมรสเป็นการชั่วคราวได้ โดยกฎหมายได้บัญญัติหลักการดังกล่าวไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "75",
        "section_content": "มาตรา 1530 “ขณะคดีฟ้องหย่าอยู่ในระหว่างพิจารณา ถ้าฝ่ายใดร้องขอศาลอาจสั่งชั่วคราวให้จัดการตามที่เห็นสมควร เช่น ในเรื่องสินสมรส ที่พักอาศัย การอุปการะเลี้ยงดูคู่สมรส และการพิทักษ์อุปการะเลี้ยงดูบุตร” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 15)",
        "reference": []
    },
    {
        "law_name": "การศึกษากฎหมายครอบครัว",
        "section_num": "76",
        "section_content": "จากบทบัญญัติดังกล่าว กฎหมายให้อำนาจแก่ศาลที่จะมีคำสั่งให้จัดการชั่วคราว ตามที่     คู่สมรสฝ่ายใดฝ่ายหนึ่งร้องขอในระหว่างพิจารณาคดีฟ้องหย่า เช่น ในเรื่องสินสมรส ที่พักอาศัย การอุปการะเลี้ยงดูคู่สมรส และการพิทักษ์อุปการะเลี้ยงดูบุตร ทั้งนี้ ให้อยู่ในดุลพินิจของศาลที่จะสั่งให้จัดการชั่วคราวหรือไม่ก็ได้ ถ้าศาลเห็นไม่สมควรก็อาจจะมีคำสั่งยกคำขอก็ได้เช่น ขอให้ศาลมีคำสั่งห้ามมิให้       คู่สมรสฝ่ายหนึ่งถอนเงินสินสมรสที่ฝากในธนาคารออกไปใช้จ่าย หรือขอให้ศาลมีคำสั่งให้นำดอกผลของสินสมรสมาแบ่งกันคนละครึ่งเพื่อใช้สอย เป็นต้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "77",
        "section_content": "ผลของการหย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "78",
        "section_content": "การหย่าย่อมกระทบกระเทือนต่อบุคคล 3 ฝ่าย ดังนี้ 1. ผลต่อบุตร เมื่อคู่สมรสหย่ากัน บุตรก็ยังเป็นบุตรชอบด้วยกฎหมายของทั้งชายและหญิงอยู่หรือไม่ และฝ่ายใดควรจะเป็นผู้ปกครองบุตร 2. ผลต่อ คู่สมรส ในเรื่องทรัพย์สินว่าใครจะได้ส่วนแบ่งในสินสมรสหรือไม่ เพียงใด และจะเรียกค่าเลี้ยงชีพด้วยได้หรือไม่ 3. ผลต่อบุคคลภายนอก นิติกรรมที่ทำกับบุคคลภายนอกในขณะเป็นสามีภริยากันจะเสียไปหรือไม่ จะต้องจัดการอย่างไร (วารี นามสกุล และเบญจวรรณ ธรรมรัตน์. 2554 : 207)",
        "reference": []
    },
    {
        "law_name": "การศึกษากฎหมายครอบครัว",
        "section_num": "79",
        "section_content": "เวลาเริ่มต้นในผลของการหย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "80",
        "section_content": "การหย่านั้นจะทำได้แต่โดยความยินยอมของคู่สมรสทั้งสองฝ่ายหรือโดยคำพิพากษาของศาลซึ่งเป็นไปตามหลักกฎหมายมาตรา 1514 ดังนั้น เมื่อหย่ากันแล้ว ผลของการหย่าจะเริ่มต้นเมื่อใด โดยกฎหมายได้บัญญัติเกี่ยวกับเวลาเริ่มต้นในผลของการหย่าไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "81",
        "section_content": "มาตรา 1531 “การสมรสที่จดทะเบียนตามกฎหมายนั้น การหย่าโดยความยินยอมของ       คู่สมรสทั้งสองฝ่ายมีผลนับแต่เวลาจดทะเบียนการหย่าเป็นต้นไป",
        "reference": []
    },
    {
        "law_name": "การศึกษากฎหมายครอบครัว",
        "section_num": "82",
        "section_content": "การหย่าโดยคำพิพากษามีผลแต่เวลาที่คำพิพากษาถึงที่สุด แต่จะอ้างเป็นเหตุเสื่อมสิทธิของบุคคลภายนอกผู้ทำการโดยสุจริตไม่ได้ เว้นแต่จะได้จดทะเบียนการหย่านั้นแล้ว",
        "reference": []
    },
    {
        "law_name": "การศึกษากฎหมายครอบครัว",
        "section_num": "83",
        "section_content": "จากบทบัญญัติดังกล่าว หมายความว่า การหย่าสามารถทำได้ด้วยความยินยอมของคู่สมรส\nทั้งสองฝ่าย หรือโดยมีคำพิพากษาของศาลถึงที่สุดให้หย่า ซึ่งการหย่าด้วยความยินยอมของทั้งสองฝ่ายนั้นมีผลนับแต่เวลาที่ได้จดทะเบียนหย่าเป็นต้นไป หากว่าได้ทำหนังสือหย่ากันไว้แล้วก็ตาม แต่ตราบใดที่ยังไม่ได้จดทะเบียนหย่า ผลในทางกฎหมายย่อมไม่มี ถือว่ายังได้หย่าขาดจากกัน หากเกิดกรณีที่คู่สมรสฝ่ายใดฝ่ายหนึ่งตายก่อนที่จะจดทะเบียนหย่า อีกฝ่ายหนึ่งยังมีสิทธิรับมรดกในฐานะคู่สมรสได้ เป็นต้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "84",
        "section_content": "ส่วนการหย่าตามคำพิพากษาของศาลนั้นจะมีผลตั้งแต่วันที่ศาลมีคำพิพากษาถึงที่สุด เมื่อศาลพิพากษาถึงที่สุดให้หย่ากันแล้ว การหย่าดังกล่าวย่อมมีผลให้สามีภริยาขาดจากกันนับแต่เวลานั้นเป็นต้นไป โดยไม่ต้องจดทะเบียนหย่าก็ได้ หากยังมิได้จดทะเบียนการหย่านั้น คู่หย่าจะนำการหย่าไปอ้างให้เป็นเหตุเสื่อมสิทธิของบุคคลภายนอกผู้ทำการโดยสุจริตไม่ได้ เช่น ภริยาฟ้องหย่าสามี ศาลมีคำพิพากษาถึงที่สุดให้หย่าขาดจากกันในระหว่างคู่หย่ากันเอง ต้องถือว่าได้ขาดจากการเป็นสามีภริยากันนับแต่เวลาที่มี         คำพิพากษาถึงที่สุด หลังจากนั้นแล้วหากชายที่เคยเป็นสามีลักทรัพย์หญิงคู่หย่าก็ต้องรับโทษในความผิดฐานลักทรัพย์ แต่ถ้าหากว่ายังไม่ได้จดทะเบียนการหย่า ชายที่เคยเป็นสามีมีสัญญาก่อนสมรสให้มีสิทธิจัดการสินสมรสฝ่ายเดียวได้ เอาตึกแถวสินสมรสที่ยังมิได้แบ่งกันไปทำสัญญาให้คนอื่นเช่า ผู้เช่าไม่ทราบถึงคำพิพากษา จึงทำสัญญาเช่ากับชายที่เคยเป็นสามีโดยสุจริต เช่นนี้ สัญญาเช่าตึกแถวย่อมสมบูรณ์ หญิงจะยกขึ้นอ้างว่าตนหย่าขาดกันแล้วตามคำพิพากษาให้เป็นที่เสื่อมสิทธิของผู้เช่าไม่ได้ เป็นต้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "85",
        "section_content": "ผลของการหย่ามีผลเกี่ยวกับบุตรและการเลี้ยงดูบุตร",
        "reference": []
    },
    {
        "law_name": "การศึกษากฎหมายครอบครัว",
        "section_num": "86",
        "section_content": "เมื่อคู่สมรสหย่ากันแล้ว ย่อมทำให้ความเป็นคู่สมรสขาดจากกัน หากปรากฏว่าคู่สมรสดังกล่าวมีบุตรด้วยกัน โดยบุตรดังกล่าวยังเป็นผู้เยาว์ ซึ่งจะต้องมีผู้ปกครองจึงเกิดปัญหาว่าใครจะเป็นผู้มีอำนาจปกครองดูแลผู้เยาว์ โดยกฎหมายได้กำหนดหลักเกณฑ์เกี่ยวกับเรื่องดังกล่าวในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "87",
        "section_content": "มาตรา 1520 “ในกรณีหย่าโดยความยินยอม ให้คู่สมรสทำความตกลงเป็นหนังสือว่าฝ่ายใดจะเป็นผู้ใช้อำนาจปกครองบุตรคนใด ถ้ามิได้ตกลงกันหรือตกลงกันไม่ได้ให้ศาลเป็นผู้ชี้ขาด” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 14)",
        "reference": []
    },
    {
        "law_name": "การศึกษากฎหมายครอบครัว",
        "section_num": "88",
        "section_content": "การหย่าโดยความยินยอมของคู่สมรสทั้งฝ่ายหากสามีภริยาตกลงหย่ากันเองแล้วด้วยความยินยอมของทั้งสองฝ่าย ก็จะตกลงเกี่ยวกับเรื่องต่าง ๆ ด้วย เช่น เรื่องทรัพย์สิน ค่าเลี้ยงดูบุตร บุตรควรจะอยู่ในความปกครองของผู้ใด ซึ่งกฎหมายได้ให้ความสำคัญในเรื่องอำนาจปกครองบุตรเป็นอย่างมาก จึงได้กำหนดไว้ชัดเจนว่าจะต้องทำเป็นหนังสือว่าจะให้บุตรผู้กับผู้ใด เพื่อให้ปรากฏเป็นหลักฐาน มิฉะนั้นแล้วต่างคนต่างจะมาอ้างว่าบุตรอยู่ในอำนาจของตน หากว่าตกลงกันไม่ได้ว่าบุตรควรจะอยู่กับผู้ใด กรณีเช่นนี้คู่สมรสอาจนำคดีขึ้นสู่ศาลเพื่อให้ศาลเป็นผู้ชี้ขาดว่าบุตรควรจะอยู่กับบิดาหรือมารดา",
        "reference": []
    },
    {
        "law_name": "การศึกษากฎหมายครอบครัว",
        "section_num": "89",
        "section_content": "คำพิพากษาฎีกาที่ 750/2533 การที่โจทก์และจำเลยแถลงในวันชี้สองสถานว่ายินยอมหย่ากันโดยไม่สืบพยาน แต่ขอให้ศาลวินิจฉัยประเด็นที่ว่าโจทก์หรือจำเลยสมควรเป็นผู้ปกครองบุตรทั้งสองกับประเด็นเรื่องค่าอุปการะเลี้ยงดูโดยไม่ต้องมีการสืบพยานกันต่อไปโดยคู่ความแถลงเรื่องฐานะและรายได้ต่อศาลเพื่อประกอบการวินิจฉัยนั้น เมื่อศาลชั้นต้นวินิจฉัยชี้ขาดไปตามประเด็นที่ตกลงกันโดยพิจารณาตามเหตุผลที่เห็นว่าสมควรและเหมาะสม โดยให้โจทก์ผู้เป็นมารดาเป็นผู้ปกครองบุตรสาวคนโตอายุ 8 ปี และให้จำเลยจ่ายค่าอุปการะเลี้ยงดูบุตรสาวเดือนละ 1,000 บาท จนกว่าจะบรรลุนิติภาวะ ส่วนบุตรชายคนเล็กอายุ 6 ปี ให้จำเลยผู้เป็นบิดาเป็นผู้ปกครองแล้ว เมื่อไม่ปรากฏว่าคำวินิจฉัยของศาลชั้นต้นขัดต่อกฎหมายหรือขัดต่อเหตุผลอย่างไรแล้ก็ต้องบังคับคดีไปตามคำวินิจฉัยชี้ขาดดังกล่าว จำเลยจะโต้เถียงว่าตนเป็นผู้สมควรจะปกครองบุตรมากกว่าโจทก์หาได้ไม่",
        "reference": []
    },
    {
        "law_name": "การศึกษากฎหมายครอบครัว",
        "section_num": "90",
        "section_content": "อย่างไรก็ดี เมื่อศาลได้ใช้อำนาจชี้ขาดว่าใครเป็นผู้มีอำนาจปกครองแล้วนั้น หากภายหลังต่อมาผู้ใช้อำนาจปกครองบุตรมีพฤติกรรมที่เปลี่ยนแปลงไป กฎหมายให้ศาลมีอำนาจที่จะเปลี่ยนตัวผู้ใช้อำนาจปกครองบุตรได้ โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "91",
        "section_content": "มาตรา 1521 “ถ้าปรากฏว่าผู้ใช้อำนาจปกครองหรือผู้ปกครองตามมาตรา 1520 ประพฤติตนไม่สมควร หรือภายหลังพฤติการณ์ได้เปลี่ยนแปลงไป ศาลมีอำนาจสั่งเปลี่ยนตัวผู้ใช้อำนาจปกครองหรือผู้ปกครองโดยคำนึงถึงความผาสุกและประโยชน์ของบุตรเป็นสำคัญ”",
        "reference": []
    },
    {
        "law_name": "การศึกษากฎหมายครอบครัว",
        "section_num": "92",
        "section_content": "จากบทกฎหมายดังกล่าวนั้น กฎหมายมุ่งคุ้มครองบุตรผู้เยาว์ หากปรากฏว่าผู้ใช้อำนาจปกครองบุตรผู้เยาว์ที่ศาลเป็นผู้ชี้ขาดตามมาตรา 1520 ได้ใช้อำนาจปกครองเด็ก โดยมีพฤติกรรมที่เปลี่ยนไป หรือไม่เหมาะสมเป็นเหตุให้เด็กขาดความผาสุกในชีวิต ให้ศาลมีอำนาจสั่งให้เปลี่ยนตัวผู้ใช้อำนาจปกครองเด็กได้ เช่น",
        "reference": []
    },
    {
        "law_name": "การศึกษากฎหมายครอบครัว",
        "section_num": "93",
        "section_content": "คำพิพากษาฎีกาที่ 3035/2533 โจทก์จำเลยต่างสามารถเลี้ยงดูบุตรผู้เยาว์ได้ แต่การให้บุตรผู้เยาว์อยู่กับโจทก์เป็นการไม่สะดวก เพราะโจทก์กลับบ้านได้เฉพาะวันเสาร์ - อาทิตย์ ส่วนการให้บุตรผู้เยาว์อยู่กับมารดาได้รับความอบอุ่นมากกว่าเพราะอยู่ใกล้ชิดตลอดเวลา จึงสมควรให้จำเลยเป็นผู้ปกครองบุตรผู้เยาว์ และแม้อำนาจปกครองบุตรผู้เยาว์จะตกแก่จำเลยก็ตาม โจทก์มีสิทธิจะติดต่อกับบุตรผู้เยาว์ได้ตามสมควรแล้วแต่พฤติการณ์",
        "reference": []
    },
    {
        "law_name": "การศึกษากฎหมายครอบครัว",
        "section_num": "94",
        "section_content": "ผลของการหย่ามีผลเกี่ยวการอุปการะเลี้ยงดูบุตร",
        "reference": []
    },
    {
        "law_name": "การศึกษากฎหมายครอบครัว",
        "section_num": "95",
        "section_content": "กรณีที่คู่สมรสมีบุตรด้วยกันนั้น ซึ่งเป็นหน้าที่ของบิดามารดาในการที่จะต้องอุปการะเลี้ยงดูและให้การศึกษาบุตรซึ่งเป็นผู้เยาว์ ดังนั้น เมื่อคู่สมรสได้ทำการหย่ากันขึ้นมาจึงเกิดปัญหาว่าใครจะเป็นผู้อุปการะเลี้ยงดูและให้การศึกษาแก่บุตรซึ่งเป็นผู้เยาว์ โดยกฎหมายได้กำหนดหลักเกณฑ์ในกรณีดังกล่าวไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "96",
        "section_content": "มาตรา 1522 “ถ้าคู่สมรสหย่าโดยความยินยอม ให้ทำความตกลงกันไว้ในสัญญาหย่าว่า      คู่สมรสทั้งสองฝ่าย หรือคู่สมรสฝ่ายใดฝ่ายหนึ่งจะออกเงินค่าอุปการะเลี้ยงดูบุตรเป็นจำนวนเงินเท่าใด”  (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 14)",
        "reference": []
    },
    {
        "law_name": "การศึกษากฎหมายครอบครัว",
        "section_num": "97",
        "section_content": "การหย่าด้วยความยินยอมกฎหมายได้ให้อำนาจคู่สมรสทั้งสองตกลงกันเองว่าใครจะเป็นผู้ออกค่าใช้จ่ายในการอุปการะเลี้ยงดูบุตรผู้เยาว์ โดยอาจจะร่วมกันออกด้วยกันทั้งคู่ หรือฝ่ายใดฝ่ายหนึ่งจะออกเงินเป็นจำนวนเท่าไร ซึ่งแล้วแต่ที่จะตกลงกันโดยที่กฎหมายบังคับแต่เพียงว่าเมื่อตกลงกันได้แล้วให้เขียนลงไว้ในสัญญาหย่า หากคู่สมรสตกลงกันไม่ได้ว่าใครจะเป็นผู้ออกค่าอุปการะเลี้ยงดูบุตรผู้เยาว์ แม้จะได้ความว่าทั้งคู่ตกลงหย่ากันด้วยความยินยอมของทั้งสองฝ่ายและหย่ากันโดยถูกต้องด้วยกฎหมายก็ตาม  ก็จะต้องนำคดีขึ้นศาลเพื่อให้ศาลเป็นผู้กำหนดว่าใครจะเป็นผู้จ่ายค่าอุปการะเลี้ยงดูบุตรผู้เยาว์ ซึ่งก็อยู่ในดุลพินิจของศาลเป็นผู้พิจารณา",
        "reference": []
    },
    {
        "law_name": "การศึกษากฎหมายครอบครัว",
        "section_num": "98",
        "section_content": "หากภายหลังจากที่คู่สมรสหย่าแล้วได้ทำความตกลงกันไว้ในสัญญาหย่าว่าฝ่ายใดจะออกเงินค่าอุปการะเลี้ยงดูบุตรเป็นเงินเท่าใดแล้ว หากต่อมาฝ่ายใดฝ่ายหนึ่งไม่ชำระค่าอุปการะเลี้ยงดูบุตรตามที่ตกลงกันไว้ อีกฝ่ายหนึ่งมีสิทธิฟ้องเรียกให้จ่ายเงินดังกล่าวที่ค้างชำระตามสัญญาและที่จะต้องชำระต่อไปในอนาคตตามที่กำหนดไว้ในสัญญาได้ โดยคู่สมรสที่ได้ตกลงกันไว้จะอ้างเหตุว่าตนไม่มีเงิน มีแต่หนี้สิน และมีภาระต้องเลี้ยงดูผู้อื่นได้มาอ้างเพื่อปัดความรับผิดชอบตามสัญญาไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "99",
        "section_content": "คำพิพากษาศาลฎีกาที่ 1753/2520 เมื่อโจทก์และจำเลยทำสัญญากันว่าจำเลยยอมยกให้โจทก์เป็นผู้อุปการะเลี้ยงดูบุตรและยอมส่งค่าเลี้ยงดูบุตรจนกว่าบุตรจะบรรลุนิติภาวะ โจทก์ย่อมมีสิทธิฟ้องให้จำเลยจ่ายเงินดังกล่าวให้โจทก์ตามสัญญาได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "100",
        "section_content": "ผลของการหย่าเกี่ยวกับการเรียกค่าทดแทน",
        "reference": []
    },
    {
        "law_name": "การศึกษากฎหมายครอบครัว",
        "section_num": "101",
        "section_content": "เหตุฟ้องหย่ามีได้เฉพาะที่บัญญัติไว้ในมาตรา 1516 เท่านั้น ซึ่งเหตุฟ้องหย่าดังกล่าวนั้นหาก คู่สมรสฝ่ายใดฝ่ายหนึ่งอาศัยเป็นเหตุในการฟ้องหย่ามีบางกรณีที่กฎหมายกำหนดให้สามารถเรียกค่าทดแทนได้ด้วย ซึ่งแยกพิจารณาดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "102",
        "section_content": "การเรียกค่าทดแทนในกรณีที่มีการล่วงเกินทำนองชู้สาว",
        "reference": []
    },
    {
        "law_name": "การศึกษากฎหมายครอบครัว",
        "section_num": "103",
        "section_content": "การเรียกค่าทดแทนในกรณีที่มีการล่วงเกินทำนองชู้สาวตามมาตรา 1516(1) อาจเกิดได้หลายกรณี เช่น คู่สมรสฝ่ายใดฝ่ายหนึ่งประพฤตินอกใจกันโดยการอุปการะเลี้ยงดูหรือยกย่องบุคคลอื่นฉันคู่สมรส เป็นชู้ หรือร่วมประเวณีกับบุคคลอื่นอื่นเป็นอาจิณ หรือสมรสฝ่ายใดฝ่ายหนึ่งไปมีความสัมพันธ์กับหญิงอื่นในทำนองชู้สาว หรือกรณีที่ภริยาประพฤตินอกใจสามีโดยอุปการะเลี้ยงดูหรือยกย่องชายอื่นฉันสามี มีชู้ หรือร่วมประเวณีกับชายอื่นเป็นอาจิณ หรือมีการล่วงเกินภริยาในทำนองชู้สาว โดยกฎหมายได้กำหนดหลักเกณฑ์การเรียกค่าทดแทนจากชู้ หรือชายหรือหญิงอื่นโดยได้ โดยได้บัญญัติไว้ในประมวลกฎหมายแพ่งและพาณิชย์\n\t\t \tมาตรา 1523 “เมื่อศาลพิพากษาให้หย่ากันเพราะเหตุตามมาตรา 1516(1) คู่สมรสฝ่ายใดฝ่ายหนึ่งมีสิทธิได้รับค่าทดแทนจากคู่สมรสอีกฝ่ายหนึ่งและจากผู้ซึ่งได้รับการอุปการะเลี้ยงดูหรือยกย่อง หรือผู้ซึ่งเป็นเหตุแห่งการหย่านั้น\n        \t\t \tคู่สมรสฝ่ายใดฝ่ายหนึ่งจะเรียกค่าทดแทนจากผู้ซึ่งล่วงเกินคู่สมรสอีกฝ่ายหนึ่งไปในทำนองชู้ หรือจากผู้ซี่งแสดงเจตนาโดยเปิดเผยเพื่อแสดงว่าตนมีความสัมพันธ์กับคู่สมรสอีกฝ่ายหนึ่งในทำนองชู้ก็ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "104",
        "section_content": "ถ้าคู่สมรสฝ่ายใดฝ่ายหนึ่งยินยอมหรือรู้เห็นเป็นใจให้อีกฝ่ายหนึ่งกระทำการตามมาตรา 1516(1) หรือให้ผู้อื่นกระทำการตามวรรคสอง คู่สมรสฝ่ายใดฝ่ายหนึ่งนั้นจะเรียกค่าทดแทนไม่ได้” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 15)",
        "reference": []
    },
    {
        "law_name": "การศึกษากฎหมายครอบครัว",
        "section_num": "105",
        "section_content": "จากบทมาตราดังกล่าวจะเห็นได้ว่า ในกรณีที่ศาลพิพากษาให้คู่สมรสหย่าขาดจากกันเพราะเหตุการณ์ประพฤตินอกใจคู่สมรสโดยการไปร่วมประเวณีกับชายอื่นหรือหญิงอื่นโดยอาศัยเหตุฟ้องหย่าตามาตรา 1516(1) ดังที่ได้กล่าวมานั้น คู่สมรสฝ่ายใดฝ่ายหนึ่งผู้เป็นโจทก์มีสิทธิได้รับค่าทดแทนจากชายหรือหญิงที่ร่วมทำชู้ หรือจากชายอื่นหรือหญิงอื่นที่เป็นเหตุแห่งการหย่านั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "106",
        "section_content": "คำพิพากษาศาลฎีกาที่ 320/2530 การล่วงเกินในทำนองชู้สาวย่อมมีความหมายถึง\nการทำชู้ด้วย ซึ่งสิทธิเรียกค่าทดแทนจากผู้ล่วงเกินภริยาในทำนองชู้สาวนี้กฎหมายมิได้มีเงื่อนไขว่าสามีจะต้องฟ้องหย่าภริยาเสียก่อนจึงจะฟ้องเรียกได้ ฉะนั้น เมื่อจำเลยเป็นชู้กับภริยาโจทก์ โจทก์จึงมีอำนาจฟ้องเรียกค่าทดแทนจากจำเลยได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "107",
        "section_content": "อนึ่ง ในการฟ้องเรียกค่าทดแทนเพราะเหตุที่มีการล่วงเกินทางประเวณีนี้ถ้าคู่สมรสฝ่ายใดฝ่ายหนึ่งยินยอมหรือรู้เห็นเป็นใจให้อีกฝ่ายอุปการะเลี้ยงดูหรือยกย่องบุคคลอื่นอื่นฉันคู่สมรส มีชู้หรือร่วมประเวณีกับหญิงหรือชายอื่นเป็นอาจิณก็ดี คู่สมรสฝ่ายใดฝ่ายหนึ่งที่รู้เห็นเป็นใจนั้นจะเรียกค่าทดแทนไม่ได้ ทั้งนี้ ตามที่บัญญัติไว้ในมาตรา 1523 วรรคท้าย",
        "reference": []
    },
    {
        "law_name": "การศึกษากฎหมายครอบครัว",
        "section_num": "108",
        "section_content": "คำพิพากษาศาลฎีกาที่ 6851/2537 แม้โจทก์จะทราบความสัมพันธ์ในทำนองชู้สาวของจำเลยกับนาย อ. สามีโจทก์มาตั้งแต่ ปลายปีพ.ศ. 2529 ก็ตาม แต่คำฟ้องของโจทก์นั้นเองก็อ้างความสัมพันธ์ของจำเลยกับนาย อ. เกิดขึ้นต่อเนื่องตลอดมาจนถึงวันฟ้อง โดยจำเลยอยู่กินกับนาย อ. ฉันสามีภริยาจนมีบุตร 1 คน และในชั้นพิจารณาก็ได้ความว่าความสัมพันธ์ของจำเลยกับนาย อ. ในทำนองชู้สาวยังเกิดขึ้นต่อมามิได้หยุดกระทำและสิ้นไป คดีของโจทก์จึงไม่ขาดอายุความตามประมวลกฎหมายแพ่งและพาณิชย์ มาตรา 1529",
        "reference": []
    },
    {
        "law_name": "การศึกษากฎหมายครอบครัว",
        "section_num": "109",
        "section_content": "การเรียกค่าทดแทนจากสามีหรือภริยาที่จงใจก่อให้เกิดเหตุหย่าขึ้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "110",
        "section_content": "คู่สมรสฝ่ายใดฝ่ายหนึ่งมีสิทธิที่จะเรียกค่าทดแทนจากชายหรือหญิงอื่นได้ตามที่บัญญัติไว้ในมาตรา 1523 แล้ว ยังมีกรณีที่จะเรียกค่าทดแทนจากคู่สมรสฝ่ายใดฝ่ายหนึ่งได้อีก นอกจากเหตุจะฟ้องหย่า โดยกฎหมายได้กำหนดหลักเกณฑ์การเรียกค่าทดแทนจากสามีหรือภริยาไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "111",
        "section_content": "มาตรา 1524 “ถ้าเหตุแห่งการหย่าตามมาตรา 1516 (3) (4) หรือ (6) เกิดขึ้นเพราะฝ่ายผู้ต้องรับผิดก่อให้เกิดขึ้นโดยมุ่งประสงค์ให้อีกฝ่ายหนึ่งไม่อาจทนได้ จึงต้องฟ้องหย่า อีกฝ่ายหนึ่งมีสิทธิได้รับค่าทดแทนจากฝ่ายที่ต้องรับผิด”",
        "reference": []
    },
    {
        "law_name": "การศึกษากฎหมายครอบครัว",
        "section_num": "112",
        "section_content": "จากบทบัญญัติดังกล่าว หมายความว่า กฎหมายยอมให้เรียกค่าทดแทนจากสามีหรือภริยาผู้ถูกฟ้องหย่าโดยอาศัยเหตุฟ้องหย่า 3 ประการ ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "113",
        "section_content": "ทำร้ายหรือทรมานร่างกายหรือจิตใจ หรือหมิ่นประมาทหรือเหยียดหยามอีกฝ่ายหนึ่งหรือบุพการีของอีกฝ่ายหนึ่งอย่างร้ายแรง ตามมาตรา 1516(3) หรือ",
        "reference": []
    },
    {
        "law_name": "การศึกษากฎหมายครอบครัว",
        "section_num": "114",
        "section_content": "จงใจละทิ้งร้างอีกฝ่ายหนึ่งไปเกินหนึ่งปี ตามมาตรา 1516(4) หรือ",
        "reference": []
    },
    {
        "law_name": "การศึกษากฎหมายครอบครัว",
        "section_num": "115",
        "section_content": "การไม่ให้ความช่วยเหลืออุปการะเลี้ยงดูอีกฝ่ายหนึ่งตามสมควรหรือทำการเป็นปฏิปักษ์ต่อการที่เป็นสามีหรือภริยากันอย่างร้ายแรง ตามมาตรา 1516(6)",
        "reference": []
    },
    {
        "law_name": "การศึกษากฎหมายครอบครัว",
        "section_num": "116",
        "section_content": "ซึ่งทั้งสามกรณีดังกล่าว กฎหมายคุ้มครองไม่มีการกระทำโดยเจตนาที่จะทำให้เกิดเหตุหย่าดังกล่าวเกิดขึ้น เช่น สามีต้องการหย่าขาดจากภริยา แต่ภริยาไม่ยอมหย่า สามีจึงแกล้งทิ้งร้างไปเกินกว่า 1 ปี ภริยาจึงต้องฟ้องหย่า ดังนี้ ภริยามีสิทธิได้รับค่าทดแทนจากฝ่ายสามีด้วย หากศาลพิพากษาว่าสามีเป็นฝ่ายที่ต้องรับผิด",
        "reference": []
    },
    {
        "law_name": "การศึกษากฎหมายครอบครัว",
        "section_num": "117",
        "section_content": "การฟ้องเรียกค่าทดแทนตามมาตรานี้นั้น สามารถฟ้องรวมไปกับคดีฟ้องหย่าเป็นคดีเดียวกันได้ ไม่ต้องฟ้องเป็นคดีต่างหาก",
        "reference": []
    },
    {
        "law_name": "การศึกษากฎหมายครอบครัว",
        "section_num": "118",
        "section_content": "คำพิพากษาศาลฎีกาที่ 4793/2533 จำเลยที่ 1 ทำร้ายร่างกายโจทก์ครั้งเดียว ประกอบกับโจทก์เบิกความว่าถ้าจำเลยที่ 1 ไม่มีภริยาใหม่ โจทก์ก็ไม่ประสงค์จะหย่าขาดกับจำเลยที่ 1 สอดคล้องกับการที่โจทก์ฟ้องหย่า หลังเกิดเหตุครั้งแรกเป็นเวลาเกือบ ๓ ปี ข้อเท็จจริงฟังไม่ได้ว่าโจทก์ฟ้องหย่าเพราะไม่อาจทนอยู่กับจำเลยที่ 1 เนื่องจากเหตุทำร้ายร่างกาย โจทก์จึงไม่มีสิทธิเรียกร้องค่าทดแทนส่วนนี้ตามประมวลกฎหมายแพ่งและพาณิชย์ มาตรา 1525",
        "reference": []
    },
    {
        "law_name": "การศึกษากฎหมายครอบครัว",
        "section_num": "119",
        "section_content": "การชำระค่าทดแทน",
        "reference": []
    },
    {
        "law_name": "การศึกษากฎหมายครอบครัว",
        "section_num": "120",
        "section_content": "กรณีที่มีการเรียกค่าทดแทนตามมาตรา 1523 หรือมาตรา 1524 นั้น โดยกฎหมายได้กำหนดวิธีการชำระค่าทดแทนกรณีดังกล่าวไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "121",
        "section_content": "มาตรา 1525 “ค่าทดแทนตามมาตรา 1523 และมาตรา 1524 นั้น ให้ศาลวินิจฉัยตามควรแก่พฤติการณ์ โดยศาลจะสั่งให้ชำระครั้งเดียวหรือแบ่งชำระเป็นงวด ๆ มีกำหนดเวลาตามที่ศาลจะเห็นสมควรก็ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "122",
        "section_content": "ในกรณีที่ผู้จะต้องชำระค่าทดแทนเป็นคู่สมรสของอีกฝ่ายหนึ่ง ให้ศาลคำนึงถึงจำนวนทรัพย์สินที่คู่สมรสนั้นได้รับไปจากการแบ่งสินสมรสเพราะการหย่านั้นด้วย”",
        "reference": []
    },
    {
        "law_name": "การศึกษากฎหมายครอบครัว",
        "section_num": "123",
        "section_content": "จากบทกฎหมายดังกล่าวนั้น กฎหมายให้อยู่ในดุลพินิจของศาลที่จะสั่งให้ฝ่ายที่ต้องชำระค่าทดแทนตามมาตรา 1523 หรือตามมาตรา 1524 ชำระเพียงครั้งเดียว หรือแบ่งชำระเป็นงวด ๆตามกำหนดเวลาที่ศาลเห็นสมควรก็ได้ นอกจากนี้ ในกรณีที่ผู้จะต้องชำระค่าทดแทนเป็นคู่สมรสของฝ่ายที่จะได้ค่าทดแทน ศาลจะต้องคำนึงถึงจำนวนทรัพย์สินที่คู่สมรสนั้นได้รับไปจากการแบ่งสินสมรสเพราะการหย่านั้นด้วย เช่น กรณีสามีแกล้งทิ้งร้างภริยาเกินกว่า 1 ปี เพื่อประสงค์ให้ภริยาต้องหย่า หากศาลพิพากษาให้หย่าขาดจากกัน ภริยาได้รับส่วนแบ่งสินสมรสไปเป็นจำนวนมากแล้ว ค่าทดแทนเพราะเหตุที่จงใจก่อให้เกิดเหตุหย่าขึ้นตามมาตรา 1524 ก็อาจจะเป็นจำนวนเพียงเล็กน้อยก็ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "124",
        "section_content": "คำพิพากษาศาลฎีกาที่ 2308/2527 ประมวลกฎหมายแพ่งและพาณิชย์ มาตรา 1523 วรรคแรก บัญญัติให้โจทก์มีสิทธิได้รับค่าทดแทนจากจำเลยกรณีที่ศาลพิพากษาให้หย่าขาดจากกันเพราะเหตุที่ฟ้อง ให้ศาลวินิจฉัยค่าทดแทนให้ตามควรแก่พฤติการณ์ ฉะนั้น แม้โจทก์ไม่นำสืบพยาน ศาลก็มีอำนาจกำหนดค่าทดแทนให้โจทก์ได้ เมื่อพิเคราะห์ถึงพฤติการณ์แห่งคดีและฐานะหน้าที่การงานของโจทก์แล้วเห็นสมควรกำหนดให้จำเลยใช้ค่าทดแทนแก่โจทก์ 20,000 บาท",
        "reference": []
    },
    {
        "law_name": "การศึกษากฎหมายครอบครัว",
        "section_num": "125",
        "section_content": "ผลของการหย่าเกี่ยวกับค่าเลี้ยงชีพ",
        "reference": []
    },
    {
        "law_name": "การศึกษากฎหมายครอบครัว",
        "section_num": "126",
        "section_content": "กฎหมายได้กำหนดให้สามีภริยามีหน้าที่ในการอุปการะซึ่งกันและกันตามความสามารถและฐานะตราบใดที่เป็นสามีภริยากันอยู่และถือโดยปริยายว่าทั้งสองฝ่ายจะอยู่กินร่วมทุกข์ร่วมสุกกันตราบชั่วชีวิตจะหาไม่ นอกจากนี้ การสมรสยังถือว่าเป็นสัญญาประเภทหนึ่ง เมื่อฝ่ายใดทำผิดข้อตกลงทำให้การสมรสสิ้นสุดลงเสียกลางคันก็สมควรให้คู่สมรสฝ่ายนั้นต้องรับผิดต่อคู่สมรสอีกฝ่ายหนึ่ง หรือจะมีบางกรณีที่ไม่ได้มีการทำผิดสัญญาสมรถ เช่น การสมัครใจด้วยกันทั้งสองก็ได้ ซึ่งทำให้การสมรสสิ้นสุดลงกลางคันเช่นกัน อันเป็นเหตุให้คู่สมรสอีกฝ่ายหนึ่งหมดที่พึ่งพิงไม่สามารถทำมาหาเลี้ยงตัวเองได้ ด้วยหลักแห่งศีลธรรมอันดี จึงชอบที่จะให้คู่สมรสฝ่ายหนึ่งยังคงต้องรับหน้าที่เลี้ยงดูฝ่ายที่ไม่สามารถทำมาหาเลี้ยงตัวเองได้ต่อไป ด้วยเหตุนี้ ผลเกี่ยวกับค่าเลี้ยงชีพภายหลังการหย่าพอจะแยกพิจารณาได้ 3 เรื่อง ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "127",
        "section_content": "กรณีการหย่าเป็นเพราะความผิดของคู่สมรสอีกฝ่ายหนึ่ง โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "128",
        "section_content": "มาตรา 1526 “ในคดีหย่า ถ้าเหตุแห่งการหย่าเป็นความผิดของคู่สมรสฝ่ายใดฝ่ายหนึ่งแต่ฝ่ายเดียว และการหย่านั้นจะทำให้อีกฝ่ายหนึ่งยากจนลง เพราะไม่มีรายได้พอจากทรัพย์สินหรือจากการงานตามที่เคยทำอยู่ระหว่างสมรส อีกฝ่ายหนึ่งนั้นจะขอให้ฝ่ายที่ต้องรับผิดจ่ายค่าเลี้ยงชีพให้ได้       ค่าเลี้ยงชีพนี้ศาลอาจให้เพียงใดหรือไม่ให้ก็ได้ โดยคำนึงถึงความสามารถของผู้ให้และฐานะของผู้รับและให้นำบทบัญญัติมาตรา 1598/39 มาตรา 1598/40 และมาตรา 1598/41 มาใช้บังคับโดยอนุโลม\n       \t\t \tสิทธิเรียกร้องค่าเลี้ยงชีพเป็นอันสิ้นสุด ถ้ามิได้ฟ้องหรือฟ้องแย้งในคดีหย่านั้น”",
        "reference": []
    },
    {
        "law_name": "การศึกษากฎหมายครอบครัว",
        "section_num": "129",
        "section_content": "จากบทมาตราดังกล่าว หมายความว่า เมื่อศาลได้มีคำพิพากษาให้จ่ายค่าเลี้ยงชีพแก่คู่สมรสตามมาตรา 1526 หรือตามมาตรา 1527 ซึ่งอาจจะจ่ายเป็นเงินก้อน หรือจ่ายเป็นระยะ ๆ ไปเรื่อย ๆ ก็ได้ ซึ่งกรณีการจ่ายเงินเป็นก้อน เช่น ตกลงจ่ายค่าเลี้ยงชีพเป็นเงินจำนวน 1 ล้านบาท ซึ่งเมื่อจ่ายครบแล้วก็จะหมดสิ้นกัน โดยจะเรียกร้องกันอีกในภายหลังไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "130",
        "section_content": "หากเป็นกรณีจ่ายเป็นระยะโดยไม่มีกำหนดนั้น ให้เป็นที่เข้าใจได้ว่าจ่ายให้ตราบเท่าที่ฝ่ายได้รับค่าเลี้ยงชีพจะทำการสมรสใหม่นั้นเอง ทั้งนี้ ไม่ว่าคู่สมรสใหม่จะมีฐานะยากดีมีจนอย่างใด เพราะคู่สมรสใหม่ย่อมมีหน้าที่ในการอุปการะเลี้ยงดูกัน มิฉะนั้นแล้วจะกลายเป็นว่าสามียังจะต้องเลี้ยงดูภริยาของคนอื่น หรือภริยาจะต้องเลี้ยงดูสามีของคนอื่นต่อไปอีกอันเป็นการไม่สมควรนั้นเอง",
        "reference": []
    },
    {
        "law_name": "การศึกษากฎหมายครอบครัว",
        "section_num": "131",
        "section_content": "การที่กฎหมายให้สิทธิรับค่าเลี้ยงชีพระงับ เมื่อคู่สมรสฝ่ายที่มีสิทธิรับค่าเลี้ยงชีพสมรสใหม่ จึงทำให้มีวิธีการเลี้ยงกฎหมายกันง่าย ๆ โดยการที่คู่สมรสฝ่ายที่มีสิทธิรับค่าเลี้ยงชีพจะไม่จดทะเบียนสมรสกับคนใหม่ แต่ใช้วิธีการอยู่กินด้วยกันโดยไม่จดทะเบียนสมรส เพื่อที่จะได้ค่าเลี้ยงชีพจากคู่สมรสเดิมต่อไป",
        "reference": []
    },
    {
        "law_name": "การศึกษากฎหมายครอบครัว",
        "section_num": "132",
        "section_content": "ผลของการหย่าเกี่ยวกับทรัพย์สิน",
        "reference": []
    },
    {
        "law_name": "การศึกษากฎหมายครอบครัว",
        "section_num": "133",
        "section_content": "เมื่อชายหญิงตกลงปลงใจที่จะให้ชีวิตอยู่ร่วมกัน นอกจากเรื่องจิตใจแล้วก็ยังมีเรื่องของทรัพย์สินเข้ามาเกี่ยวข้องด้วย โดยการที่คู่สมรสฝ่ายใดฝ่ายหนึ่ง หรือทั้งสองฝ่ายได้นำทรัพย์สินของตนมาเป็นปัจจัยในการที่จะสร้างครอบครัวขึ้นมา ฉะนั้น เมื่อทั้งสองฝ่ายหย่าขาดจากการเป็นคู่สมรสกันแล้วก็ต้องมีการแบ่งทรัพย์สินระหว่างกัน ซึ่งในเรื่องการแบ่งทรัพย์สินระหว่างคู่สรมสรกันนั้น กฎหมายได้กำหนดสาระสำคัญไว้ 3 ประการ ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "134",
        "section_content": "เวลาในการแบ่งทรัพย์สิน โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "135",
        "section_content": "มาตรา 1532 “เมื่อหย่ากันแล้วให้จัดการแบ่งทรัพย์สินของคู่สมรส",
        "reference": []
    },
    {
        "law_name": "การศึกษากฎหมายครอบครัว",
        "section_num": "136",
        "section_content": "แต่ในระหว่างคู่สมรส",
        "reference": []
    },
    {
        "law_name": "การศึกษากฎหมายครอบครัว",
        "section_num": "137",
        "section_content": "(ก) ถ้าเป็นการหย่าโดยความยินยอมของทั้งสองฝ่าย ให้จัดการแบ่งทรัพย์สินของคู่สมรส ตามที่มีอยู่ในเวลาจดทะเบียนการหย่า",
        "reference": []
    },
    {
        "law_name": "การศึกษากฎหมายครอบครัว",
        "section_num": "138",
        "section_content": "(ข) ถ้าเป็นการหย่าโดยคำพิพากษาของศาล คำพิพากษาส่วนที่บังคับทรัพย์สินระหว่างคู่สมรสนั้น มีผลย้อนหลังไปถึงวันฟ้องหย่า” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 15)\n\t\tจากบทมาตราดังกล่าว กฎหมายได้กำหนดเวลาในการแบ่งทรัพย์สินระหว่างสามีภริยา ดังนี้\n\t\tถ้าเป็นการหย่ากันโดยความยินยอมของทั้งสองฝ่าย ให้จัดการแบ่งทรัพย์สินของคู่สมรสตามที่มีอยู่ในเวลาจดทะเบียนการหย่า หมายความว่า การหย่าจะมีผลเมื่อได้มีการจดทะเบียนหย่านั้นเอง เช่น คู่สมรสทำหนังสือหย่ากันเวลา 9.00 น. ของวันที่ 31 มกราคม แต่ยังไม่ได้ไปจดทะเบียนการหย่าจากกัน รุ่งขึ้นวันที่คู่สมรสฝ่ายหนึ่งถูกรางวัลสลากกินแบ่งต้องถือว่าเงินรางวัลสลากกินแบ่งเป็นสินสมรส และต้องนำมาแบ่งกันระหว่างคู่สมรส แต่ถ้าหากว่าไปจดทะเบียนการหย่ากันเมื่อตอนบ่ายวันที่ 31 มกราคม เสียแล้ว เงินรางวัลสลากกินแบ่งนี้เป็นของคู่สมรสฝ่ายนั้นมีคนเดียว เป็นต้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "139",
        "section_content": "ถ้าเป็นการหย่าโดยคำพิพากษาของศาล คำพิพากษาส่วนที่บังคับทรัพย์สินระหว่างคู่สมรสนั้นมีผลย้อนหลังไปถึงวันฟ้องหย่า หมายความว่า กฎหมายให้ผลของการหย่าโดยคำพิพากษาของศาลในส่วนที่เกี่ยวกับทรัพย์สินของคู่สมรสให้มีผลนับตั้งแต่วันที่มีการฟ้องหย่า กล่าวคือ ให้จัดการแบ่งทรัพย์สินของสามีภริยาตามที่มีอยู่ในวันฟ้องหย่านั่นเอง ส่วนทรัพย์สินที่ฝ่ายใดได้มาในระหว่างการพิจารณาของศาลก็ตกเป็นของฝ่ายนั้นไม่ต้องนำมาแบ่งกัน เช่น คู่สมรสฝ่ายหนึ่งเอาบ้านซึ่งเป็นสินส่วนไปให้เช่าก่อนที่มีการฟ้องหย่า ค่าเช่าบ้านดังกล่าวที่ได้ก่อนฟ้องหย่าถือว่าเป็นสินสมรส (ดอกผลของสินส่วนส่วนตัวถือว่าเป็นสินสมรส) ส่วนค่าเช่าบ้านที่ได้มาหลังจากที่มีการฟ้องหย่าถือว่าเป็นสินส่วนตัว ไม่ต้องนำมาแบ่งแต่อย่างใด",
        "reference": []
    },
    {
        "law_name": "การศึกษากฎหมายครอบครัว",
        "section_num": "140",
        "section_content": "วิธีแบ่งทรัพย์สิน",
        "reference": []
    },
    {
        "law_name": "การศึกษากฎหมายครอบครัว",
        "section_num": "141",
        "section_content": "จะเห็นได้ว่าตามกฎหมายแล้ว ทรัพย์สินระหว่างสามีภริยามี 2 ประเภท คือ สินส่วนและสินสมรส เมื่อหย่ากันแล้ว สินส่วนตัวของฝ่ายใดก็ย่อมเป็นของฝ่ายนั้น ส่วนสมรสนั้นกฎหมายได้กำหนดวิธีการแบ่งสินสมรสไว้ในมาตรา 1533 และ มาตรา 1534 โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "142",
        "section_content": "มาตรา 1533 “เมื่อหย่ากันให้แบ่งสินสมรสให้คู่สมรสแต่ละฝ่ายได้ส่วนเท่ากัน” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 15)",
        "reference": []
    },
    {
        "law_name": "การศึกษากฎหมายครอบครัว",
        "section_num": "143",
        "section_content": "มาตรา 1534 “สินสมรสที่คู่สมรสฝ่ายใดฝ่ายหนึ่งจำหน่ายไปเพื่อประโยชน์ตนฝ่ายเดียวก็ดี จำหน่ายไปโดยเจตนาทำให้คู่สมรสอีกฝ่ายหนึ่งเสียหายก็ดี จำหน่ายไปโดยมิได้รับความยินยอมของคู่สมรสอีกฝ่ายหนึ่งในกรณีที่กฎหมายบังคับว่าการจำหน่ายนั้นจะต้องได้รับความยินยอมของอีกฝ่ายหนึ่งด้วยก็ดี จงใจทำลายให้สูญหายไปก็ดี ให้ถือเสมือนว่าทรัพย์สินนั้นยังคงมีอยู่เพื่อจัดแบ่งสินสมรสตามมาตรา 1533 และถ้าคู่สมรสอีกฝ่ายหนึ่งได้รับส่วนแบ่งสินสมรสไม่ครบตามจำนวนที่ควรจะได้ ให้คู่สมรสฝ่ายที่ได้จำหน่ายหรือจงใจทำลายสินสมรสนั้นชดใช้จากสินสมรสส่วนของตนหรือสินส่วนตัว”",
        "reference": []
    },
    {
        "law_name": "การศึกษากฎหมายครอบครัว",
        "section_num": "144",
        "section_content": "จากบทบัญญัติทั้งสองมาตราดังกล่าว หมายความว่า สินสมรสให้แบ่งกันคนละครึ่ง ไม่ว่าใครจะมีสินสวนตัวมากน้อยเพียงใดก็ตาม ไม่ว่าจะหย่าด้วยความยินยอมของทั้งสองฝ่าย หรือศาลมีคำพิพากษาให้หย่าก็ตาม คู่สมรสก็จะต้องแบ่งทรัพย์สินให้เท่ากัน",
        "reference": []
    },
    {
        "law_name": "การศึกษากฎหมายครอบครัว",
        "section_num": "145",
        "section_content": "คำพิพากษาศาลฎีกาที่ 5183/2530 ประมวลกฎหมายแพ่งและพาณิชย์ บรรพ 5 ที่ได้ตรวจชำระใหม่มาตรา 1533 บัญญัติว่า เมื่อหย่ากันให้แบ่งสินสมรสให้ชายและหญิงได้ส่วนเท่ากัน การที่โจทก์จำเลยยังไม่ได้หย่ากันเพียงแต่เคยแยกกันอยู่ ถือไม่ได้มีแบ่งสินสมรสกันแล้วจึงต้องแบ่งสินสมรสให้โจทก์จำเลยได้ส่วนเท่ากันตามนัยมาตรา 1533 ดังกล่าว",
        "reference": []
    },
    {
        "law_name": "การศึกษากฎหมายครอบครัว",
        "section_num": "146",
        "section_content": "นอกจากนี้ หากเกิดกรณีที่คู่สมรสฝ่ายใดฝ่ายหนึ่ง ทำให้สินสมรสขาดหายไปว่าจะเป็นอสังหาริมทรัพย์หรือสังหาริมทรัพย์ก็ตาม คู่สมรสฝ่ายที่ทำให้สินสมรสขาดหายจะต้องชดใช้หากเข้าหลักเกณฑ์ตามมาตรา 1534 ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "147",
        "section_content": "เพื่อประโยชน์ของตนฝ่ายเดียว เช่น คู่สมรสฝ่ายใดฝ่ายหนึ่งเอาเงินสินสมรสไปเที่ยวต่างประเทศตาม ลำพัง",
        "reference": []
    },
    {
        "law_name": "การศึกษากฎหมายครอบครัว",
        "section_num": "148",
        "section_content": "โดยเจตนาทำให้คู่สมรสอีกฝ่ายหนึ่งเสียหาย เช่น สมรสฝ่ายใดฝ่ายหนึ่งแอบโอนที่ดินสินสมรสไปให้พี่ชายของตนโดยเสน่หาเพื่อจะทำให้สมรสอีกฝ่ายไม่ได้รับส่วนแบ่ง",
        "reference": []
    },
    {
        "law_name": "การศึกษากฎหมายครอบครัว",
        "section_num": "149",
        "section_content": "โดยไม่ได้รับความยินยอมของคู่สมรสอีกฝ่ายหนึ่ง ในกรณีที่กฎหมายบังคับว่าการจำหน่ายนั้นจะต้องได้รับความยินยอมของอีกฝ่ายหนึ่งด้วย เช่น สมรสฝ่ายใดฝ่ายหนึ่งเอาบ้านสินสมรสไปขายโดยลำพัง หรือ",
        "reference": []
    },
    {
        "law_name": "การศึกษากฎหมายครอบครัว",
        "section_num": "150",
        "section_content": "จงใจทำลายสินสมรสให้สูญหายไป เช่น สมรสฝ่ายใดฝ่ายหนึ่งโกรธสมรสอีกฝ่ายจึงจงใจแกล้งเอาไฟเผารถยนต์สินสมรส",
        "reference": []
    },
    {
        "law_name": "การศึกษากฎหมายครอบครัว",
        "section_num": "151",
        "section_content": "ในกรณีเช่นนี้ กฎหมายให้ถือเสมือนหนึ่งว่าสินสมรสนั้นคงมีอยู่เพื่อการแบ่งสินสมรส และถ้าคู่สมรสอีกฝ่ายหนึ่งได้รับส่วนแบ่งสินสมรสไม่ครบตามจำนวนที่ควรจะได้ คู่สมรสฝ่ายที่จำหน่ายหรือจงใจทำลายสินสมรสนั้นต้องชดใช้สินสมรสที่ขาดหายไปจากสินสมรสหรือสินส่วนตัวของตน",
        "reference": []
    },
    {
        "law_name": "การศึกษากฎหมายครอบครัว",
        "section_num": "152",
        "section_content": "การแบ่งความรับผิดในหนี้ โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "153",
        "section_content": "เมื่อการสมรสสิ้นสุดลง ให้แบ่งความรับผิดในหนี้ที่จะต้องรับผิดด้วยกันตามส่วนเท่ากัน",
        "reference": []
    }
]