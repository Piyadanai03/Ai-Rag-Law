[
    {
        "law_name": "การศึกษากฎหมายครอบครัว",
        "section_num": "1",
        "section_content": "การศึกษาเกี่ยวกับกฎหมายครอบครัวนั้น ผู้ศึกษาต้องมีความรู้ความเข้าในใจเกี่ยวกับประวัติความเป็นมาของกฎหมายครอบครัว รวมทั้งวิวัฒนาการของกฎหมายครอบครัว ก่อนที่จะถูกตราขึ้นอยู่ในบรรพ 5 แห่งประมวลกฎหมายแพ่งและพาณิชย์ ครอบครัว เป็นหน่วยย่อยพื้นฐานของสังคมที่เราทุกคนรู้จักกันดีอยู่แล้ว โดยการที่บุคคลตั้งแต่หนึ่งคนขึ้นไปใช้ชีวิตร่วมกัน ช่วยเหลือพึ่งพาอาศัยซึ่งกันและกัน ปกติมักประกอบด้วยสามี ภริยา และบุตร ซึ่งฐานะการเป็นครอบครัวเริ่มขึ้นเมื่อ คู่สมรสได้ทำการสมรสกันและดำเนินต่อไปจนกระทั่งเกิดบุตรคนแรก และคนถัด ๆ ไป จนกระทั่งบุตรทั้งหลายแยกย้ายออกจากบ้านไปทำการสมรสก่อตั้งครอบครัวของตนเองขึ้นมาใหม่ ครอบครัวบางครอบครัวอาจไม่มีบุตรตลอดชีวิตของสามีภริยาก็ได้ และในทำนองเดียวกันครอบครัวบางครอบครัวก็อาจมีเพียงบิดาหรือมารดากับบุตรเท่านั้น ซึ่งอาจเกิดขึ้นเพราะคู่สมรสฝ่ายใดฝ่ายหนึ่งถึงแก่ความตายหรือหย่าร้างเลิกรากันไป โดยปกติแล้วเรื่องของครอบครัวเป็นเรื่องที่กฎหมายไม่น่าจะมีบทบาทเข้ามาเกี่ยวข้อง เพราะเมื่อคู่สมรสตกลงอยู่ร่วมกันเป็นครอบครัวแล้ว จะมีความเข้าใจ เห็นอกเห็นใจ เสียสละช่วยเหลือซึ่งกันและกัน แต่มนุษย์เรามิได้เป็นเช่นนั้นทุกคน บางคนอาจเห็นแก่ตัว ทำอะไรตามใจตนโดยไม่คำนึงถึงบุคคลอื่นว่าต้องได้รับผลอย่างใด จึงทำให้เกิดความขัดแย้งและแตกแยกกันในที่สุด ดังนั้น กฎหมายจึงต้องเข้ามาเกี่ยวด้วยเพื่อความสงบสุข โดยเข้ามามีบทบาทเมื่อเกิดปัญหาและไม่อาจปรองดองกันได้ รวมทั้งความเท่าเทียมกันของชายและหญิง และสิทธิเด็กได้รับความคุ้มครองมากขึ้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "2",
        "section_content": "ลักษณะของการหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "3",
        "section_content": "สำหรับความหมายของการหมั้นนั้น ประมวลกฎหมายกฎหมายแพ่งและพาณิชย์ บรรพ 5 ครอบครัว ไม่ได้ให้นิยามความหมายของการหมั้นไว้ว่าหมายถึงอะไร",
        "reference": []
    },
    {
        "law_name": "การศึกษากฎหมายครอบครัว",
        "section_num": "4",
        "section_content": "(ประสพสุข บุญเดช. 2559 : 43) การหมั้น หมายถึง การที่ชายหญิงทำสัญญาว่าจะทำการสมรสกันและอยู่กินด้วยกันฉันสามีภริยา",
        "reference": []
    },
    {
        "law_name": "การศึกษากฎหมายครอบครัว",
        "section_num": "5",
        "section_content": "(วารี นาสกุล. 2554 : 16) การหมั้น หมายถึง สัญญาระหว่างชายกับหญิง หรือผู้ใหญ่ฝ่ายชายและฝ่ายหญิง ว่าจะให้ชายและหญิงจะทำการสมรสกัน",
        "reference": []
    },
    {
        "law_name": "การศึกษากฎหมายครอบครัว",
        "section_num": "6",
        "section_content": "(พลประสิทธิ ฤทธิ์รักษา. 2543 : 19) การหมั้น หมายถึง การที่ฝ่ายชายกับฝ่ายหญิงทำสัญญากันว่าชายกับหญิงจะทำการสมรสกัน โดยฝ่ายชายส่งมอบหรือโอนทรัพย์สินอันเป็นของหมั้นให้แก่หญิงเพื่อเป็นหลักฐานว่าจะทำการสมรสกับหญิงนั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "7",
        "section_content": "พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (ฉบับที่ 24) พ.ศ. 2567 ได้มีการแก้ไขในบรรพ 5 ครอบครัว จากคำว่า ชายและหญิง เป็น ผู้หมั้นและผู้รับหมั้น แทน (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567)",
        "reference": []
    },
    {
        "law_name": "การศึกษากฎหมายครอบครัว",
        "section_num": "8",
        "section_content": "จึงสรุปได้ว่า การหมั้น หมายถึง การที่คู่หมั้นตกลงจะสมรสกันในอนาคต โดยฝ่ายผู้หมั้นได้ส่งมอบของหมั้นให้แก่ฝ่ายผู้รับหมั้น เพื่อเป็นหลักฐานว่าจะทำการสมรสกับผู้รับหมั้นนั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "9",
        "section_content": "การสมสมรสต้องมีการหมั้นก่อนหรือไม่ เนื่องจากประมวลกฎหมายแพ่งและพาณิชย์ บรรพ 5 บัญญัติเรื่องการหมั้นไว้ในลักษณะ 1 เรื่องการสมรส ในเรื่องดังกล่าวไม่มีกฎหมายบัญญัติไว้ แต่เมื่อพิจารณาตามมาตรา 1457 แล้วการสมรสตามประมวลกฎหมายนี้จะมีได้เฉพาะเมื่อจดทะเบียนเท่านั้น จึงเห็นได้ว่าการสมรสคือการที่ชายกับหญิงจดทะเบียนสมรส และไม่มีบทบัญญัติในบรรพ 5 ซึ่งกำหนดว่าก่อนการสมรสต้องมีการหมั้นก่อน การหมั้นไม่จำเป็นต้องมีเพื่อที่จะทำให้การสมรสเป็นอันสมบูรณ์ (เสนีย์ ปราโมช. 2508 : 18) ดังนั้น การสมรสไม่จำเป็นต้องมีการหมั้นเพราะไม่มีบทกฎหมายใดบังคับว่าการสมรสจะต้องมีการหมั้นจึงจะสามารถสมรสได้ แต่โดยธรรมเนียมประเพณีไทยแต่เดิม คู่หมั้นจะทำการสมรสกันส่วนมากจะหมั้นกันไว้ก่อน เพื่อเป็นช่องทางให้รู้จักคุ้นเคยและสนิทสนมกันมากขึ้น ขจัดปัญหาความไม่เข้าใจกัน เมื่อได้ทำการสมรสและอยู่กินด้วยกันเท่ากับว่าเป็นการประกาศแสดงความเป็นเจ้าของในตัวคู่หมั้นให้เป็นหารให้เกียรติแก่คู่หมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "10",
        "section_content": "เงื่อนไขของการหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "11",
        "section_content": "การหมั้นเป็นเรื่องการตกลงระหว่างบุคคลทั้งสองฝ่าย แต่กฎหมายได้กำหนดเงื่อนไขการหมั้นไว้เพื่อให้การหมั้นเป็นไปด้วยความเรียบร้อย ก่อให้เกิดความสัมพันธ์อันดีระหว่างคู่หมั้นและฝ่ายของคู่หมั้นแต่ละฝ่าย ดังนั้น หากมีการหมั้นที่กฎหมายสามารถบังคับได้นั้น จะต้องเป็นไปตามเงื่อนไขที่กฎหมายกำหนด",
        "reference": []
    },
    {
        "law_name": "การศึกษากฎหมายครอบครัว",
        "section_num": "12",
        "section_content": "พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (ฉบับที่ 24) พ.ศ. 2567 ได้มีการแก้ไขในบรรพ 5 ครอบครัว จากคำว่า ชายและหญิง เป็นบุคคลทั้งสองฝ่าย แทน (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567)",
        "reference": []
    },
    {
        "law_name": "การศึกษากฎหมายครอบครัว",
        "section_num": "13",
        "section_content": "โดยกฎหมายได้บัญญัติไว้ในประมวลกฎหมายแพ่งและพาณิชย์ ได้วางเงื่อนไขไว้ 2 ประการ ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "14",
        "section_content": "1. อายุของคู่หมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "15",
        "section_content": "การหมั้นตามกฎหมายจะเป็นการหมั้นระหว่างบุคคลทั้งสองฝ่าย ตามกฎหมายที่บัญญัติในบรรพ 5 ว่าด้วยครอบครัว โดยกฎหมายกำหนดอายุของคู่หมั้นไว้ว่า บุคคลทั้งสองฝ่ายต้องมีอายุอย่างต่ำ 18 ปีบริบูรณ์ แต่กฎหมายไม่ได้กำหนดเงื่อนไขอายุขั้นสูงไว้ อายุ 80 - 90 ปี ก็ยังหมั้นกันได้ (วิระดา สมศักดิ์. 2540 : 25) โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "16",
        "section_content": "มาตรา 1435 “การหมั้นจะทำได้ต่อเมื่อบุคคลทั้งสองฝ่ายมีอายุสิบแปดปีบริบูรณ์แล้ว” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 2)",
        "reference": []
    },
    {
        "law_name": "การศึกษากฎหมายครอบครัว",
        "section_num": "17",
        "section_content": "เหตุที่กฎหมายกำหนดอายุขั้นต่ำของคู่หมั้นกันไว้ ก็เพราะว่าการหมั้นเป็นเรื่องเฉพาะตัวของบุคคลทั้งสองฝ่าย กฎหมายถือว่าบุคคลทั้งสองฝ่ายงที่มีอายุต่ำกว่า 18 ปีบริบูรณ์นั้น ยังไม่เจริญเติบโตทั้งทางร่างกายและจิตใจเพียงพอที่จะทำการหมั้น จึงทำการหมั้นไม่ได้ แม้บิดามารดาหรือผู้ปกครองจะให้ความยินยอมก็ตาม",
        "reference": []
    },
    {
        "law_name": "การศึกษากฎหมายครอบครัว",
        "section_num": "18",
        "section_content": "บุคคลทั้งสองฝ่ายที่มีอายุต่ำกว่า 18 ปีบริบูรณ์ จะขออนุญาตศาลทำการหมั้นไม่ได้ เพราะไม่มีกฎหมายให้อำนาจไว้ แตกต่างกับเรื่องการสมรสซึ่งอาจมีเหตุอันสมควรมาตรา 1448 ให้อำนาจศาลที่จะอนุญาตให้บุคคลทั้งสองฝ่ายที่อายุต่ำกว่า 18 ปีบริบูรณ์ทำการสมรสได้ ในกรณีที่บุคคลทั้งสองฝ่ายมีอายุต่ำกว่า 18 ปีบริบูรณ์ ทำการสมรสโดยได้รับอนุญาตจากศาล หากต่อมาขาดจากการสมรสเดิมและประสงค์จะทำการหมั้นใหม่ในขณะที่ตนอายุยังไม่ครบ 18 ปีบริบูรณ์ก็ไม่อาจจะกระทำได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "19",
        "section_content": "2. ความยินยอมของบิดามารดาหรือผู้ปกครอง",
        "reference": []
    },
    {
        "law_name": "การศึกษากฎหมายครอบครัว",
        "section_num": "20",
        "section_content": "เนื่องจากว่าการหมั้นกฎหมายกำหนดว่าผู้เยาว์สามารถทำการหมั้นได้ โดยกำหนดอายุของผู้เยาว์ว่าต้องมีอายุตั้งแต่ 18 ปีบริบูรณ์ขึ้นไป ดังนั้นหากผู้เยาว์อายุ 18 ปีขึ้นไป ประสงค์จะทำ การหมั้น กฎหมายเห็นว่ายังขาดประสบการณ์และความรอบคอบพอ จึงกำหนดให้ต้องได้รับความยินยอมจากบิดามารดา บิดาหรือมารดา ผู้รับบุตรบุญธรรม หรือผู้ปกครองก่อน เพราะการหมั้นก็เป็นสัญญาอย่างหนึ่ง เป็นการทำนิติกรรมอย่างหนึ่ง จึงนำหลักเรื่องความยินยอมมาใช้ที่ผู้เยาว์ต้องทำเองเฉพาะตัวตามมาตรา 23 โดยไม่ต้องได้รับความยินยอมของผู้แทนโดยชอบธรรม เพราะเป็นบทยกเว้นตามที่มาตรา 21 บัญญัติไว้ (ไพโรจน์ กัมพูสิริ. 2553 : 35) โดยกฎหมายได้บัญญัติหลักเกณฑ์เกี่ยวกับเรื่องความยินยอมไว้ในประมวลกฎหมายแพ่งและพาณิชย์ มาตรา 1436 “ผู้เยาว์จะทำการหมั้นได้ต้องได้รับความยินยอมของบุคคลดังต่อไปนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "21",
        "section_content": "(1) บิดาและมารดา ในกรณีที่มีทั้งบิดาและมารดา",
        "reference": []
    },
    {
        "law_name": "การศึกษากฎหมายครอบครัว",
        "section_num": "22",
        "section_content": "(2) บิดาหรือมารดา ในกรณีที่มารดาหรือบิดาตายหรือถูกถอนอำนาจปกครองหรือไม่อยู่ในสภาพหรือฐานะที่อาจให้ความยินยอม หรือโดยพฤติการณ์ที่ผู้เยาว์ไม่อาจขอความยินยอมจากมารดาหรือบิดาได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "23",
        "section_content": "(3) ผู้รับบุตรบุญธรรม ในกรณีที่ผู้เยาว์เป็นบุตรบุญธรรม",
        "reference": []
    },
    {
        "law_name": "การศึกษากฎหมายครอบครัว",
        "section_num": "24",
        "section_content": "(4) ผู้ปกครอง ในกรณีที่ไม่มีบุคคลซึ่งอาจให้ความยินยอมตาม (1) (2) และ (3) หรือมีแต่บุคคลดังกล่าวถูกถอดถอนอำนาจปกครอง",
        "reference": []
    },
    {
        "law_name": "การศึกษากฎหมายครอบครัว",
        "section_num": "25",
        "section_content": "การหมั้นที่ผู้เยาว์ทำโดยปราศจากความยินยอมดังกล่าวเป็นโมฆียะ”",
        "reference": []
    },
    {
        "law_name": "การศึกษากฎหมายครอบครัว",
        "section_num": "26",
        "section_content": "จากบทบัญญัติดังกล่าวจะเห็นได้ว่า หากผู้เยาว์จะทำการหมั้นนั้น นอกจากต้องมีอายุ 18 ปีบริบูรณ์ แล้วยังต้องได้รับความยินยอมจากบุคคลตามที่ระบุไว้ในมาตรา 1436 ดังต่อไปนี้คือ",
        "reference": []
    },
    {
        "law_name": "การศึกษากฎหมายครอบครัว",
        "section_num": "27",
        "section_content": "2.1 บิดาและมารดา ในกรณีที่ผู้เยาว์มีทั้งบิดาและมารดา เพราะทั้งบิดาและมารดาต่างก็มีสิทธิและหน้าที่ต่อบุตรเท่ากัน และต่างก็เป็นผู้ใช้อำนาจปกครองทั้งสองคน ถ้าผู้เยาว์ได้รับความยินยอมจากบิดาหรือมารดาแต่เพียงผู้เดียว ถือว่าความยินยอมนั้นไม่สมบูรณ์ เป็นโมฆียะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "28",
        "section_content": "2.2 บิดาหรือมารดา ผู้เยาว์สามารถขอความยินยอมได้จากบิดาหรือมารดาเพียงคนเดียว และถือว่าความยินยอมนั้นสมบูรณ์ แต่ผู้เยาว์จะต้องพิสูจน์ให้เห็นว่าการที่ตนได้รับความยินยอมจากบิดาหรือมารดาเพียงคนเดียวนั้น เป็นเพราะเหตุอย่างใดอย่างหนึ่งดังต่อไปนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "29",
        "section_content": "2.2.1 บิดาหรือมารดาตาย คำว่า “ตาย” ในที่นี้ หมายถึง การตายตามธรรมชาติ ไม่ว่าจะเป็นการตายโดยวิธีใด เช่น ป่วย ถูกฆ่า หรือประสบอุบัติเหตุ เพราะเมื่อตายแล้วอำนาจปกครองย่อมหมดไป ไม่ได้หมายถึง การตายตามกฎหมาย",
        "reference": []
    },
    {
        "law_name": "การศึกษากฎหมายครอบครัว",
        "section_num": "30",
        "section_content": "2.2.2 บิดาหรือมารดาถูกถอนอำนาจปกครอง การถอนอำนาจปกครองนี้ต้องเป็นการถอนอำนาจปกครองตามกฎหมาย เช่น ผู้ที่มีส่วนได้เสียเห็นว่าบิดาหรือมารดาของผู้เยาว์ประพฤติตนไม่สมควรแก่การปกครองผู้เยาว์ จึงร้องขอให้ศาลถอนอำนาจปกครองหรืออำนาจปกครองหมดไป\nโดยผลของกฎหมาย เช่น ผู้เยาว์ไปเป็นบุตรบุญธรรมของบุคคลอื่น",
        "reference": []
    },
    {
        "law_name": "การศึกษากฎหมายครอบครัว",
        "section_num": "31",
        "section_content": "2.2.3 บิดาหรือมารตาไม่อยู่ในสภาพหรือฐานะที่อาจให้ความยินยอมได้ การไม่อยู่\nในสภาพ เช่น บิดาหรือมารดาไม่สามารถพูดหรือเขียนได้ หรือเป็นบุคคลวิกลจริตซึ่งศาลสั่งให้เป็นผู้ไร้ความสามารถ ไม่อยู่ในฐานะที่อาจให้ความยินยอมได้ เช่น มิได้เป็นบิดาโดยชอบด้วยกฎหมาย",
        "reference": []
    },
    {
        "law_name": "การศึกษากฎหมายครอบครัว",
        "section_num": "32",
        "section_content": "2.2.4 โดยพฤติการณ์ผู้เยาว์ไม่อาจขอความยินยอมจากบิดาหรือมารดาผู้หนึ่งผู้ใดได้ เช่น บิดาหรือมารดาคนใดคนหนึ่งได้จากภูมิลำเนาไปโดยไม่ส่งข่าวและไม่มีใครสามารถทราบว่าอยู่\nที่ไหน เป็นตายร้ายดีอย่างไร แต่ยังมิได้ร้องขอให้ศาลสั่งเป็นคนสาบสูญ ความยินยอมจากบิดาหรือมารดาเพียงคนเดียวก็สมบูรณ์",
        "reference": []
    },
    {
        "law_name": "การศึกษากฎหมายครอบครัว",
        "section_num": "33",
        "section_content": "2.3 ผู้รับบุตรบุญธรรม ในกรณีที่ผู้เยาว์เป็นบุตรบุญธรรมเพราะบิดามารดาโดยกำเนิดหมดอำนาจปกครองผู้เยาว์ไปตั้งแต่ที่ได้มีการจดทะเบียนรับบุตรบุญธรรมไปแล้ว บุตรบุญธรรมมีฐานะอย่างเดียวกับบุตรชอบด้วยกฎหมายของผู้รับบุตรบุญธรรมตามที่บัญญัติไว้ในมาตรา 1598/28 ฉะนั้น เมื่อบุตรบุญธรรมที่เป็นผู้เยาว์จะทำการหมั้นจึงต้องได้รับความยินยอมของผู้รับบุตรบุญธรรมแต่เพียง\nผู้เดียว",
        "reference": []
    },
    {
        "law_name": "การศึกษากฎหมายครอบครัว",
        "section_num": "34",
        "section_content": "2.4 ผู้ปกครอง ในกรณีที่ผู้เยาว์ไม่มีบิดามารดา หรือบิดา หรือมารดา หรือผู้รับบุตรบุญธรรม หรือมีแต่ถูกถอนอำนาจปกครอง ผู้เยาว์ก็ขอความยินยอมจากผู้ปกครองได้คำว่า ผู้ปกครองในที่นี้หมายถึง ผู้ปกครองตามกฎหมายคือผู้ปกครองที่ศาลตั้ง ไม่ว่าจะเป็นการตั้งโดยผู้มีส่วนได้เสียร้องขอ หรือเป็นการตั้งตามพินัยกรรมที่บิดาหรือมารดาซึ่งตายคนสุดท้ายได้สั่งให้บุคคลใดบุคคลหนึ่งเป็นผู้ปกครอง และศาลได้มีคำสั่งตั้งแล้วตามพินัยกรรมหรือ ในกรณีที่อำนาจปกครองหมดไปโดยผลกฎหมาย เช่น ยกให้เป็นบุตรบุญธรรมผู้อื่น",
        "reference": []
    },
    {
        "law_name": "การศึกษากฎหมายครอบครัว",
        "section_num": "35",
        "section_content": "อนึ่ง การหมั้นกฎหมายไม่ได้บัญญัติ เรื่องการให้ความยินยอมว่าจะต้องเป็นลายลักษณ์อักษรหรือไม่ ฉะนั้น ในเรื่องการหมั้นจึงไม่จำเป็นต้องทำเป็นลายลักษณ์อักษรก็มีผลสมบูรณ์",
        "reference": []
    },
    {
        "law_name": "การศึกษากฎหมายครอบครัว",
        "section_num": "36",
        "section_content": "แบบของสัญญาหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "37",
        "section_content": "สัญญาหมั้นเป็นสัญญาประเภทหนึ่งที่มีลักษณะพิเศษผิดกับสัญญาธรรมดา ซึ่งกฎหมายได้กำหนดแบบเพื่อความสมบูรณ์ของการหมั้นไว้ โดยกำหนดให้การหมั้นต้องมีของหมั้น มิฉะนั้นการหมั้นนั้นไม่สมบูรณ์ หากการที่บุคคลทั้งสองฝ่ายตกลงจะทำการสมรสกัน แต่ไม่มีการมอบของหมั้นให้แก่กัน ไม่ถือว่าเป็นการหมั้น หากมีการผิดสัญญาขึ้นจะเรียกค่าทดแทนจากกันไม่ได้ ของหมั้นเป็นองค์ประกอบหลักสำคัญในความสมบูรณ์ของสัญญาหมั้น เพราะตามประเพณีไทยการแต่งงานต้องมีขันหมากหมั้นและทองหมั้น หมากพูลเป็นเครื่องต้อนรับแสดงไมตรีจิต การไปสู่ขอหรือการแต่งงานต้องมีหมากพูลซึ่งแสดงถึงไมตรีจิต สำหรับของหมั้นเป็นของที่คนมั่งมีเรียกร้องกันเป็นของหมั้น ส่วนชาวบ้านทั่วไปใช้ของดีมีราคาเป็นของหมั้นตามมีตามเกิด",
        "reference": []
    },
    {
        "law_name": "การศึกษากฎหมายครอบครัว",
        "section_num": "38",
        "section_content": "1. ของหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "39",
        "section_content": "การหมั้นเป็นสัญญาประเภทหนึ่งที่มีความพิเศษโดยกฎหมายกำหนดว่าการหมั้นนั้นจะสมบูรณ์ก็ต่อเมื่อฝ่ายชายได้ส่งมอบทรัพย์สินให้แก่หญิง โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "40",
        "section_content": "มาตรา 1437 วรรคหนึ่ง “การหมั้นจะสมบูรณ์เมื่อฝ่ายคู่หมั้นได้ส่งมอบหรือโอนทรัพย์สินอันเป็นของหมั้นให้แก่ฝ่ายผู้รับหมั้นเพื่อเป็นหลักฐานว่าจะสมรสกับผู้รับหมั้นนั้น”",
        "reference": []
    },
    {
        "law_name": "การศึกษากฎหมายครอบครัว",
        "section_num": "41",
        "section_content": "จากบทบัญญัติดังกล่าวจะเห็นได้ว่าความสมบูรณ์ของการหมั้นจะต้องมีการส่งมอบทรัพย์สินให้แก่ฝ่ายผู้รับหมั้น จึงจะถือว่าการหมั้นสมบูรณ์ ดังนั้น ของหมั้นต้องมีหลักเกณฑ์ดังต่อไปนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "42",
        "section_content": "1.1 ต้องเป็นทรัพย์สิน โดยหมายความรวมทั้งทรัพย์ ทั้งวัตถุไม่มีรูปร่าง ซึ่งอาจมีราคาอาจและถือเอาได้ จะเป็นสังหาริมทรัพย์หรืออสังหาริมทรัพย์ก็ได้ จะมีราคามากน้อยเท่าใดไม่สำคัญขอให้เป็นทรัพย์สินก็เข้าลักษณะเป็นของหมั้นได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "43",
        "section_content": "1.2 ต้องเป็นของฝ่ายผู้หมั้นได้ให้ไว้แก่ฝ่ายผู้รับหมั้น ทรัพย์สินที่ฝ่ายผู้รับหมั้นให้แก่ฝ่าย ผู้หมั้นไม่ถือว่าเป็นของหมั้น ซึ่งของหมั้นไม่จำเป็นจะต้องเป็นของฝ่ายผู้หมั้น อาจเป็นของบิดามารดาหรือผู้ปกครองก็ได้ แม้เป็นของคนอื่นที่เขายินยอมให้ยืมไปหมั้นก็ได้ และฝ่ายผู้รับหมั้นจะทราบว่าของนั้นเป็นของใครหรือไม่ก็ไม่สำคัญ แต่จะต้องเป็นทรัพย์สินที่ส่งให้ในวันหมั้น หากส่งให้ภายหลังการสมรสแล้วไม่ถือว่าเป็นของหมั้น\n\t    1.3 ต้องให้ไว้ในเวลาทำสัญญาและฝ่ายผู้รับหมั้นต้องได้รับไว้แล้ว หากเพียงสัญญาจะให้ทรัพย์สินเป็นของหมั้นกันในวันข้างหน้า ยังไม่ได้มีการมอบทรัพย์สินให้แก่กันอย่างแท้จริง เช่น จะหมั้นกันด้วยเงิน แต่ไม่มีเงิน ฝ่ายผู้หมั้นจึงไปทำสัญญากู้เงินโดยให้ฝ่ายผู้รับหมั้นยึดถือสัญญากู้ไว้ ไม่ถือว่าเป็นการให้ของหมั้นตามกฎหมาย ฝ่ายผู้รับหมั้นจึงฟ้องเรียกเงินตามสัญญากู้ในฐานะเป็นของหมั้นไม่ได้ เป็นต้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "44",
        "section_content": "1.4 ต้องเป็นการให้ไว้เพื่อเป็นหลักฐานว่าจะสมรสกับฝ่ายผู้รับหมั้นตามกฎหมายและต้องให้ไว้ก่อนสมรส ซึ่งความหมายตามมาตรา 1437 ที่ว่าเพื่อเป็นหลักฐานว่าจะสมรสกับฝ่ายผู้รับหมั้นนั้น คำว่า “สมรส” หมายความถึงการจดทะเบียนสมรสตามประมวลกฎหมายแพ่งและพาณิชย์มาตรา 1457 ที่บัญญัติว่า “การสมรสตามประมวลกฎหมายนี้จะมีได้เฉพาะเมื่อได้จดทะเบียนแล้วเท่านั้น” มิใช่โดยมีเจตนาเพียงแต่งงานกันตามประเพณีเท่านั้น ตัวอย่างเช่น",
        "reference": []
    },
    {
        "law_name": "การศึกษากฎหมายครอบครัว",
        "section_num": "45",
        "section_content": "คำพิพากษาศาลฎีกาที่ 8954/2549 ฝ่ายโจทก์และฝ่ายจำเลยทำพิธีหมั้นตามประเพณี โดยไม่มีเจตนาที่จะจดทะเบียนสมรสต่อกัน ทรัพย์สินที่ฝ่ายจำเลยมอบให้ฝ่ายโจทก์จึงไม่ใช่ของหมั้น เพราะไม่ใช่ทรัพย์สินที่ฝ่ายจำเลยมอบให้ฝ่ายโจทก์เพื่อเป็นหลักฐานการหมั้นและประกันว่าจะสมรสตามประมวลกฎหมายแพ่งและพาณิชย์มาตรา 1437 วรรคหนึ่ง ดังนั้น เงินสดจำนวน 1,554,000 บาท และทองคำรูปพรรณที่จำเลยที่ 1 นำไปมอบให้แก่ฝ่ายโจทก์จึงไม่ใช่ของหมั้น โจทก์ทั้งสองจึงไม่อาจฟ้องเรียกคืนฐานผิดสัญญาหมั้นได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "46",
        "section_content": "2. สิทธิในของหมั้นเมื่อมีการหมั้นแล้ว",
        "reference": []
    },
    {
        "law_name": "การศึกษากฎหมายครอบครัว",
        "section_num": "47",
        "section_content": "ของหมั้นเป็นองค์ประกอบหลักสำคัญในความสมบูรณ์ของสัญญาหมั้น เพราะตามประเพณีไทยการแต่งงานต้องมีขันหมากหมั้นและทองหมั้น เมื่อมีการหมั้นแล้ว สิทธิในของหมั้นจะตกเป็นกรรมสิทธิ์ของหญิงคู่หมั้น โดยประมวลกฎหมายแพ่งและพาณิชย์ได้มีการบัญญัติไว้ใน",
        "reference": []
    },
    {
        "law_name": "การศึกษากฎหมายครอบครัว",
        "section_num": "48",
        "section_content": "มาตรา 1437 วรรคสอง “เมื่อหมั้นแล้วให้ของหมั้นตกเป็นสิทธิแก่ผู้รับหมั้น” ที่ว่าจะเป็นสิทธิ์แก่ผู้รับหมั้น หมายถึง ตกเป็นกรรมสิทธิ์และสิทธิครอบครองแก่ผู้รับหมั้น ทั้งนี้ ของหมั้นจะอยู่ในครอบครองของผู้รับหมั้น หรือบิดามารดา หรือผู้ปกครอง ของผู้รับหมั้น หรือไม่ ไม่ใช่ข้อสำคัญเพราะบุคคลที่ครอบครองของหมั้นนั้นย่อมมีหน้าที่ต้องคืนของหมั้นนั้นให้แก่ฝ่ายผู้หมั้น เมื่อผู้รับหมั้นผิดสัญญาหมั้น ตามมาตรา 1439 และในการคืนก็ใช้หลักเรื่องลาภมิควรได้ คือ ถ้าผู้รับหมั้นรับไว้โดยสุจริตก็คืนเท่าที่เหลือ แต่ถ้าทุจริตต้องคืนเต็มจำนวน",
        "reference": []
    },
    {
        "law_name": "การศึกษากฎหมายครอบครัว",
        "section_num": "49",
        "section_content": "คำพิพากษาฎีกาที่ 5777/2540 โจทก์รบเร้าให้จำเลยพาโจทก์ไปจดทะเบียนสมรสหลายครั้ง แต่จำเลยขอเลื่อนไปก่อน ครั้งสุดท้ายที่โจทก์รบเร้าให้จำเลยไปจดทะเบียนสมรส จำเลยไม่พอใจ แสดงอาการโมโหและขับไล่โจทก์ออกจากบ้าน โจทก์จึงต้องกลับมาที่บ้านบิดามารดาโจทก์ ดังนี้ พฤติการณ์ดังกล่าวฟังได้ว่าจำเลยเป็นฝ่ายผิดสัญญาหมั้น จำเลยซึ่งเป็นฝ่ายครอบครองของหมั้นที่ตกเป็นสิทธิแก้โจทก์ตั้งแต่หมั้นกันแล้ว จึงต้องคืนของหมั้นทั้งหมดแก่โจทก์",
        "reference": []
    },
    {
        "law_name": "การศึกษากฎหมายครอบครัว",
        "section_num": "50",
        "section_content": "จุดมุ่งหมายให้ของหมั้นย่อมประสงค์จะให้แก่ผู้รับหมั้นเป็นการส่วนตัว ดังนั้น ทรัพย์สินของหมั้นเป็นของผู้หมั้น หรือบิดามารดา หรือญาติผู้หมั้นก็ได้ หรือเป็นของบุคคลอื่นที่ยอมให้ทรัพย์สินของตนเป็นของหมั้นก็ได้ และเจ้าของทรัพย์ให้ยืมทรัพย์ของตนไปทำการหมั้น แม้ตกลงให้ยืมเป็นการชั่วคราว เมื่อผู้รับหมั้นไม่ทราบเรื่องด้วย ของหมั้นก็ตกเป็นของผู้รับหมั้น แต่หากเอาทรัพย์ของบุคคลอื่นมาหมั้นโดยเขาไม่รู้เห็นยินยอม แม้สมรสแล้วผู้รับหมั้นก็จะไม่ได้กรรมสิทธิ์ในทรัพย์สินนั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "51",
        "section_content": "สินสอด",
        "reference": []
    },
    {
        "law_name": "การศึกษากฎหมายครอบครัว",
        "section_num": "52",
        "section_content": "ในการหมั้นนอกจากกฎหมายบัญญัติให้มีการมอบของหมั้นตามมาตรา 1437 วรรคหนึ่งแล้ว มาตรา 1437 วรรคสาม ยังได้บัญญัติเรื่องสินสอดไว้ด้วย ตามหลักประเพณีเดิมสินสอดเป็นค่าที่พ่อแม่ได้เลี้ยงผู้หมั้นมาจนเติบใหญ่ซึ่งกฎหมายได้บัญญัติเกี่ยวกับเรื่องสินสอด โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "53",
        "section_content": "มาตรา 1437 วรรคสาม “สินสอด เป็นทรัพย์สินซึ่งฝ่ายผู้หมั้นให้แก่บิดามารดา ผู้รับบุตรบุญธรรมหรือผู้ปกครองฝ่ายหญิง แล้วแต่กรณี เพื่อตอบแทนการที่หญิงยอมสมรส ถ้าไม่มีการสมรสโดยมีเหตุสำคัญอันเกิดแก่ผู้รับหมั้น หรือโดยมีพฤติการณ์ซึ่งฝ่ายผู้รับหมั้นต้องรับผิดชอบ ทำให้ผู้หมั้นไม่สมควรหรือไม่อาจสมรสกับหญิงนั้น ฝ่ายผู้หมั้นเรียกสินสอดคืนได้” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 2)",
        "reference": []
    },
    {
        "law_name": "การศึกษากฎหมายครอบครัว",
        "section_num": "54",
        "section_content": "สินสอด คือ ทรัพย์สินที่ฝ่ายคู่หมั้นให้แก่ผู้ใหญ่ฝ่ายผู้รับหมั้นเป็นค่าตอบแทนที่ผู้ใหญ่ฝ่ายผู้รับหมั้นได้เลี้ยงดูผู้รับหมั้นมาจนเติบใหญ่จนกระทั่งได้มาสมรสกับผู้หมั้น โดยสินสอดนี้ตามประเพณีถือว่าเป็นค่าน้ำนมที่ผู้ใหญ่ฝ่ายผู้รับหมั้นเรียกร้องเอาจากฝ่ายผู้หมั้นเพื่อเป็นการตอบแทนการที่ผู้รับหมั้นยอมสมรส กฎหมายลักษณะผัวเมียเรียกว่า ค่าน้ำนมข้างป้อน หรือค่าสินหัวบัวนาง (ประสพสุข บุญเดช. 2559 : 61) สินสอดไม่ใช่องค์ประกอบหรือเงื่อนไขการหมั้น การหมั้นจะมีสินสอดด้วยหรือไม่ก็ได้ ไม่กระทบต่อความสมบูรณ์ของการหมั้นแต่อย่างใด แต่การที่ฝ่ายผู้หมั้นไม่ตกลงให้สินสอดแก่ผู้ใหญ่ฝ่ายผู้รับหมั้น อาจทำให้ผู้ใหญ่ฝ่ายผู้รับหมั้นไม่ให้ความยินยอมแก่ผู้รับหมั้นในการหมั้น ในกรณีที่ผู้รับหมั้นยังเป็นผู้เยาว์ตามมาตรา 1436 การให้สินสอดแก่บิดามมารดาของฝ่ายผู้รับหมั้น ไม่ใช่เรื่องค่าตัวหรือการซื้อขายบุตรสาว ทั้งไม่ต้องคำนึงว่าผู้รับหมั้นนั้นจะบรรลุนิติภาวะแล้วหรือไม่ (ชาติชาย อัครวิบูลย์. 2552 : 82) อาจจะกล่าวได้ว่า แม้ตามกฎหมายการให้สินสอดจะไม่ใช่องค์ประกอบสำคัญในการหมั้น แต่ตามประเพณีปฏิบัติก็ยังมีการตกลงการให้สินสอด เนื่องจากสินสอดมีผลต่อความรู้สึกของผู้ใหญ่ฝ่ายผู้รับหมั้น หากมีแล้วย่อมทำให้การหมั้นเป็นไปได้ด้วยดี",
        "reference": []
    },
    {
        "law_name": "การศึกษากฎหมายครอบครัว",
        "section_num": "55",
        "section_content": "สินสอดตามกฎหมายจึงมีลักษณะสำคัญอยู่ 3 ประการ ดังนี้ (ประสพสุข บุญเดช. 2559 : 61-63)",
        "reference": []
    },
    {
        "law_name": "การศึกษากฎหมายครอบครัว",
        "section_num": "56",
        "section_content": "1. เป็นทรัพย์สิน",
        "reference": []
    },
    {
        "law_name": "การศึกษากฎหมายครอบครัว",
        "section_num": "57",
        "section_content": "กฎหมายใช้คำอย่างเดียวกับคำว่าของหมั้น ดังนั้น ทรัพย์สินในเรื่องสินสอดก็คงจะต้อง",
        "reference": []
    },
    {
        "law_name": "การศึกษากฎหมายครอบครัว",
        "section_num": "58",
        "section_content": "วิเคราะห์เช่นเดียวกับทรัพย์สินในเรื่องของหมั้น โดยสินสอดจะเป็นทรัพย์ หรือวัตถุที่ไม่มีรูปร่าง ซึ่งมีราคาและถือเอาได้ก็ได้ อาจเป็นเงินหรือสิทธิต่าง ๆ ได้ เช่น สิทธิเรียกร้องด้วย ซึ่งตัวทรัพย์สินที่เป็นสินสอดนั้นไม่จำเป็นต้องมอบให้ในขณะทำสัญญา จะตกลงให้นำมามอบในภายหลังก็ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "59",
        "section_content": "2. ต้องเป็นของฝ่ายผู้หมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "60",
        "section_content": "สินสอดต้องเป็นของฝ่ายผู้หมั้นให้แก่บิดามารดาผู้รับบุตรบุญธรรมหรือผู้ปกครองของผู้รับหมั้น นอกจากนี้ไม่มีสิทธิเรียกหรือรับสินสอดและมิใช่เป็นทรัพย์สินที่ให้แก่ผู้รับหมั้นดังเช่น\nของหมั้นด้วย เช่น กรณีมีข้อตกลงที่ให้สินสอดแก่ฝ่ายผู้รับหมั้น แต่ปรากฏว่าบิดามารดา ผู้รับบุตร  บุญธรรม หรือผู้ปกครองของผู้รับหมั้น ไม่มีชีวิตอยู่แล้วคงมีแต่หญิง กรณีเช่นนี้ถือไม่ได้ว่าเป็นการให้ในลักษณะที่เป็นสินสอดตามมาตรา 1437 วรรคสาม",
        "reference": []
    },
    {
        "law_name": "การศึกษากฎหมายครอบครัว",
        "section_num": "61",
        "section_content": "3. ให้เพื่อตอบแทนการที่หญิงยอมสมรส",
        "reference": []
    },
    {
        "law_name": "การศึกษากฎหมายครอบครัว",
        "section_num": "62",
        "section_content": "การให้สินสอดนั้นเป็นการให้เพื่อตอบแทนในการที่ผู้รับหมั้นยอมสมรสโดยชอบด้วยกฎหมายกับผู้หมั้น มิใช่เป็นการให้โดยเสน่หา แต่เป็นการแสดงความกตัญญูที่บิดามารดาหญิงยอมให้ผู้รับหมั้นสมรส แม้ผู้รับหมั้นจะบรรลุนิติภาวะแล้วก็มีสิทธิทำการหมั้นหรือสมรสกับผู้หมั้นโดยไม่ต้องได้รับความยินยอมจากบิดามารดาหรือผู้ปกครองก็ตาม ทรัพย์สินที่เป็นสินสอดนั้นจะให้ก่อนหรือหลังสมรสก็ได้ แต่เมื่อได้ทำการสมรสแล้วผู้หมั้นนำทรัพย์สินมาให้ฝ่ายผู้รับหมั้นโดยระบุว่าทรัพย์สินนั้นคือสินสอด ทรัพย์สินนี้ไม่เข้าลักษณะสินสอดเพราะจะต้องมีการตกลงกันมาก่อนว่าจะให้เพื่อตอบแทนการที่ยอมให้ผู้รับหมั้นสมรสกับตน ซึ่งจะต้องเป็นการสมรสกันตามกฎหมายโดยการจดทะเบียนสมรส ดังนั้น หากเป็นกรณีที่ผู้หมั้นส่งมอบเงินให้แก่มารดาผู้หมั้นเพื่อขอขมาในการที่ผู้หมั้นตามไปอยู่กินกับผู้รับหมั้น โดยผู้หมั้นและผู้รับหมั้นไม่มีเจตนาสมรสกันตามกฎหมายนั้น จะไม่ใช่สินสอดหรือของหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "63",
        "section_content": "สินสอดไม่ใช่สาระสำคัญของการหมั้นหรือการสมรส ดังนั้น บุคคลทั้งสองฝ่ายจะทำการหมั้นหรือสมรสกันโดยไม่ต้องมีสินสอดก็ได้ และการให้สินสอดแก่บิดามารดา ผู้รับบุตรบุญธรรม หรือผู้ปกครองของฝ่ายผู้รับหมั้นนี้ ไม่จำกัดว่าผู้หมั้นนั้นจะบรรลุนิติภาวะแล้วหรือไม่ แม้ผู้หมั้นจะบรรลุนิติภาวะแล้วก็อาจจะให้สินสอดกันได้ แต่อย่างไรก็ตามบุคคลผู้มีสิทธิเรียกสินสอดมีเฉพาะบิดามารดา ผู้รับบุตรบุญธรรม หรือผู้ปกครองฝ่ายผู้รับหมั้นเท่านั้น ฉะนั้น ผู้ที่มิใช่บิดามารดา ผู้รับบุตรบุญธรรม หรือผู้ปกครองฝ่ายบผู้รับหมั้น จึงไม่มีอำนาจฟ้องเรียกเงินสมรสได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "64",
        "section_content": "ผลเมื่อมีการให้สินสอดแล้วทรัพย์สินซึ่งเป็นสินสอดที่ฝ่ายผู้หมั้นมอบให้แก่บิดามารดา ผู้รับบุตรบุญธรรม หรือผู้ปกครองฝ่ายผู้รับหมั้นแล้วแต่กรณีนั้น เพื่อตอบแทนการที่หญิงยอมสมรส ย่อมตกเป็นกรรมสิทธิ์ของบิดามารดา ผู้รับบุตรบุญธรรม หรือผู้ปกครองฝ่ายผู้รับหมั้นแล้วแต่กรณีทันทีเมื่อได้ให้แก่กัน เพียงแต่อาจถูกเรียกคืนได้เมื่อไม่มีการสมรสกัน",
        "reference": []
    },
    {
        "law_name": "การศึกษากฎหมายครอบครัว",
        "section_num": "65",
        "section_content": "กรณีที่ต้องคืนของหมั้นหรือสินสอด ของหมั้นหรือสินสอดนั้นตกเป็นกรรมสิทธิ์ของผู้รับหมัน บิดามารดา ผู้รับบุตรบุญธรรม หรือผู้ปกครองฝ่ายผู้รับหมั้นไปแล้วตั้งแต่เวลาที่ส่งมอบทรัพย์สินให้แก่กัน เมื่อเป็นเช่นนั้นแล้วฝ่ายผู้รับหมั้น บิดามารดา ผู้รับบุตรบุญธรรม หรือผู้ปกครองฝ่ายผู้รับหมั้นแล้วแต่กรณี อาจนำไปใช้หรือกระทำประการอื่นได้เต็มที่ เพราะเป็นสิทธิของฝ่ายผู้รับหมั้น เมื่อต้องคืนของหมั้นหรือสินสอดนั้น ซึ่งกฎหมายได้บัญญัติวิธีการคืนของหมั้นหรือสินสอดไว้ โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "66",
        "section_content": "มาตรา 1437 วรรคสี่ “ถ้าจะต้องคืนของหมั้นหรือสินสอดตามหมวดนี้ ให้นำบทบัญญัติมาตรา 412 ถึงมาตรา 418 แห่งประมวลกฎหมายนี้ว่าด้วยลาภมิควรได้มาใช้บังคับโดยอนุโลม”",
        "reference": []
    },
    {
        "law_name": "การศึกษากฎหมายครอบครัว",
        "section_num": "67",
        "section_content": "สำหรับการคืนของหมั้น ให้นำบทบัญญัติเรื่องลาภมิควรได้มาใช้บังคับโดยอนุโลม กล่าวคือ หากของหมั้นเป็นเงินตรา ฝ่ายผู้รับหมั้นมีหน้าที่คืนเงินเพียงส่วนที่มีอยู่ในขณะเรียกคืน ตามมาตรา 412 และการคืนเงินตรานั้นคืนเฉพาะต้นเงินไม่รวมดอกเบี้ยด้วยตามมาตรา 415 แต่ฝ่ายผู้รับหมั้น ต้องจ่ายดอกเบี้ยในต้นเงินดังกล่าวนับแต่วันที่ฝ่ายผู้หมั้นฟ้องคดีเรียกเงินสินสอดคืน หากของหมั้นเป็นทรัพย์สินอื่นที่ไม่ใช่เงินตรา ฝ่ายผู้รับหมั้นมีหน้าที่ต้องคืนทรัพย์สินในสภาพที่เป็นอยู่ในเวลาที่เรียกคืนตามมาตรา 413 ฝ่ายผู้รับหมั้นไม่ต้องรับผิดชอบในการที่ทรัพย์สินนั้นสูญหายหรือบุบสลาย แม้การ สูญหายหรือบุบสลายจะเนื่องจากความผิดของตนก็ตาม ส่วนดอกผลของทรัพย์สินที่เกิดขึ้นเป็นของฝ่ายผู้รับหมั้นนั้นทั้งสิ้น \n\t\tสำหรับการคืนสินสอด ให้นำบทบัญญัติเรื่องลาภมิควรได้มาใช้บังคับโดยอนุโลม กล่าวคือ หากสินสอดเป็นเงินตรา ฝ่ายผู้รับหมั้นมีหน้าที่คืนเงินเพียงส่วนที่มีอยู่ในขณะเรียกคืนตามมาตรา 412 และการคืนเงินตรานั้นคืนเฉพาะต้นเงินไม่รวมดอกเบี้ยด้วยตามมาตรา 415 แต่ฝ่ายผู้รับหมั้นต้องจ่ายดอกเบี้ยในต้นเงินดังกล่าวนับแต่วันที่ฝ่ายผู้หมั้นฟ้องคดีเรียกเงินสินสอดคืน หากสินสอดนั้นเป็นทรัพย์สินอื่นที่ไม่ใช่เงินตรา ฝ่ายผู้รับหมั้นมีหน้าที่ต้องคืนทรัพย์สินนั้นในสภาพที่เป็นอยู่ในเวลาที่เรียกคืนตามมาตรา 413 ฝ่ายผู้รับหมั้นไม่ต้องรับผิดชอบในการที่ทรัพย์นั้นสูญหายหรือบุบสลาย แม้การ สูญหายหรือบุบสลายจะเนื่องจากความผิดของตนก็ตาม ส่วนดอกผลของทรัพย์สินนั้นที่เกิดขึ้นย่อมเป็นของฝ่ายผู้รับหมั้นนั้นทั้งสิ้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "68",
        "section_content": "กรณีการเรียกสินสอดคืนจากฝ่ายหญิงนั้น ไม่มีกฎหมายกำหนดอายุความไว้โดยเฉพาะ จึงต้องใช้อายุความสิบปี ตามมาตรา 193/30 มาใช้บังคับโดยอนุโลม",
        "reference": []
    },
    {
        "law_name": "การศึกษากฎหมายครอบครัว",
        "section_num": "69",
        "section_content": "ผลของสัญญาหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "70",
        "section_content": "หลังจากที่ได้มีการหมั้นกันตามแบบที่กฎหมายกำหนดไว้แล้ว สัญญาหมั้นนั้นจะมีผลบังคับใช้ได้ตามกฎหมาย ซึ่งสัญญาหมั้นมีลักษณะเฉพาะต่างจากสัญญาธรรมดาทั่วไป หากเกิดกรณีที่มีการผิดสัญญาหมั้นเกิดขึ้น กฎหมายได้บัญญัติไว้โดยเฉพาะแล้ว โดยแยกพิจารณาดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "71",
        "section_content": "1. การหมั้นไม่เป็นเหตุแห่งฟ้องร้องบังคับให้สมรสได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "72",
        "section_content": "สัญญาหมั้นมีลักษณะพิเศษแตกต่างจากสัญญาประเภทอื่น ๆ ทั้งนี้ เพราะเป็นเรื่องของความผูกพันของคนสองคนที่ตกลงปลงใจที่จะใช้ชีวิตอยู่ร่วมกัน อันเป็นสภาพแห่งสัญญาที่ไม่เปิดช่องให้มีการบังคับกันได้ โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "73",
        "section_content": "มาตรา 1438 “การหมั้นไม่เป็นเหตุที่จะร้องขอให้ศาลบังคับให้สมรสได้ ถ้าได้มีข้อตกลงกันไว้ว่าจะให้เบี้ยปรับในเมื่อผิดสัญญาหมั้น ข้อตกลงนั้นเป็นโมฆะ”",
        "reference": []
    },
    {
        "law_name": "การศึกษากฎหมายครอบครัว",
        "section_num": "74",
        "section_content": "ดังนั้น สัญญาหมั้นจึงไม่มีอำนาจบังคับในทางหนี้แต่อย่างใด นอกจากนี้ เพื่อป้องกันมิให้บุคคลทั้งสองฝ่ายต้องจำใจสมรสกันเพราะเกรงว่าจะถูกบังคับให้ชดใช้เบี้ยปรับตามสัญญาหมั้น กฎหมายจึงบัญญัติไว้ว่าถ้ามีข้อตกลงกันไว้ว่าจะให้เบี้ยปรับในเมื่อผิดสัญญาหมั้น ข้อตกลงนั้นเป็นโมฆะ เช่น นายแดงให้คำมั่นนางสาวดำว่าหากนายแดงผิดสัญญาหมั้น ไม่ทำการสมรสกับนางสาวดำ นายแดงยอมใช้เงินค่าปรับให้นางสาวดำเป็นเงิน 100,000 บาท ดังนี้ คำมั่นนี้เป็นโมฆะ หากเกิดการผิดสัญญาหมั้น นางสาวดำจะเรียกร้องเอาเบี้ยปรับไม่ได้ แต่เฉพาะข้อตกลงเรื่องเบี้ยปรับเท่านั้นที่เป็นโมฆะ สัญญาหมั้นคงสมบูรณ์ทุกประการนางสาวดำยังมีสิทธิเรียกค่าทดแทนอย่างอื่น ๆ ตามที่กฎหมายกำหนดไว้จากนายแดงได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "75",
        "section_content": "สัญญาหมั้นที่มีข้อตกลงเรื่องเบี้ยปรับเมื่อผิดสัญญาหมั้นไว้ ข้อตกลงเรื่อง   เบี้ยปรับเป็นโมฆะ ส่วนสัญญาหมั้นนั้นเป็นที่เห็นได้ว่าสามารถแยกต่างหากออกจากข้อตกลงเรื่อง  เบี้ยปรับได้ สัญญาหมั้นจึงสมบูรณ์ไม่ตกเป็นโมฆะ ตกเป็นโมฆะเฉพาะข้อตกลงเรื่องเบี้ยปรับเท่านั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "76",
        "section_content": "2. เมื่อมีการผิดสัญญาหมั้น จะต้องมีความรับผิดชดใช้ค่าทดแทนแก่กัน",
        "reference": []
    },
    {
        "law_name": "การศึกษากฎหมายครอบครัว",
        "section_num": "77",
        "section_content": "การหมั้นเป็นสัญญาประเภทหนึ่ง เมื่อการหมั้นสมบูรณ์ ต่างฝ่ายต่างมีความผูกพันในการที่จะต้องปฏิบัติตามสัญญา คือจะต้องมีการสมรส ดังนั้น หากเกิดกรณีคู่หมั้นฝ่ายหนึ่งฝ่ายใดไม่ยอมทำการสมรสโดยไม่มีเหตุอันสมควร ถือว่าฝ่ายนั้นไม่ปฏิบัติตามสัญญาหรือที่เรียกว่าผิดสัญญาหมั้น เช่น ชายรับว่าจะจดทะเบียนภายใน 15 วัน และไม่ยอมไปจดโดยไม่มีเหตุผลอันควร หรือทำให้การสมรสพ้นวิสัย เช่น จดทะเบียนสมรสกับคนอื่นก่อนถึงกำหนดเวลาสมรสกับคู่หมั้นของตน หรือได้แต่งงานกันตามประเพณีแล้ว แต่ฝ่ายหนึ่งไม่ยอมจดทะเบียนสมรส หรือในกรณีได้มีการหมั้นและได้กำหนดวันสมรสแล้ว แต่ฝ่ายชายขอเลื่อนกำหนดวันสมรสอยู่เสมอซึ่งหญิงก็ตกลงด้วย จนเลยกำหนดเดิม 2 ปี ชายก็ยังขอเลื่อนอีก ทั้งหมดนี้ถือว่าผิดสัญญาหมั้น เป็นต้น และเมื่อมีการผิดสัญญาหมั้นนั้น ซึ่งกฎหมายได้บัญญัติว่าให้ฝ่ายผิดสัญญาต้องรับผิดชอบไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "78",
        "section_content": "มาตรา 1439 “เมื่อมีการหมั้นแล้ว ถ้าฝ่ายใดผิดสัญญาหมั้นอีกฝ่ายหนึ่งมีสิทธิเรียกให้ รับผิดใช้ค่าทดแทนในกรณีที่ฝ่ายหญิงเป็นฝ่ายผิดสัญญาหมั้นให้คืนของหมั้นแก่ฝ่ายชายด้วย”",
        "reference": []
    },
    {
        "law_name": "การศึกษากฎหมายครอบครัว",
        "section_num": "79",
        "section_content": "จากบทบัญญัติมาตราดังกล่าวนั้น เป็นบทบัญญัติกำหนดสิทธิเมื่อฝ่ายใดผิดสัญญาหมั้น โดยสัญญาหมั้นดังกล่าวนั้นต้องเป็นการหมั้นโดยสมบูรณ์ตามมาตรา 1437 คือ เมื่อฝ่ายผู้หมั้นได้ส่งมอบหรือโอนทรัพย์สินอันเป็นของหมั้นให้ผู้รับหมั้นเพื่อเป็นหลักฐานว่าจะสมรสกับผู้รับหมั้นนั้นแล้ว หากเพียงแต่สัญญาจะสมรสแต่ไม่มีของหมั้น จะถือว่ามีการหมั้นอันจะฟ้องเรียกค่าทดแทนฐานผิดสัญญาตามมาตรานี้ไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "80",
        "section_content": "คำพิพากษาศาลฎีกาที่ 45/2532 ไม่มีบทมาตราใดบัญญัติว่าในกรณีที่ไม่มีการหมั้น \nหากฝ่ายใดผิดสัญญาจะสมรส ให้ฝ่ายนั้นรับผิดใช้ค่าทดแทน อย่างเช่นกรณีที่มีการหมั้น ฉะนั้น\nเมื่อโจทก์และจำเลยตกลงกันว่าจะสมรสหรือจดทะเบียนสมรสโดยไม่มีการหมั้น จึงอยู่นอกขอบเขตที่กฎหมายรับรองแม้จำเลยไม่ปฏิบัติตามที่ตกลงกันไว้โจทก์ก็ไม่มีสิทธิเรียกค่าทดแทนจากจำเลยได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "81",
        "section_content": "คำพิพากษาศาลฎีกาที่ 1034/2535 แม้กฎหมายที่ใช้บังคับอยู่ขณะมีการหมั้น จะมิได้บัญญัติว่าการหมั้นจะต้องมีของหมั้น การหมั้นก็ควรจะต้องกระทำกันเป็นกิจจะลักษณะและเปิดเผยให้เป็นที่รับรู้ของบุคคลทั่วไป การสู่ขอกันเฉย ๆ ไม่อาจเรียกได้ว่าเป็นการหมั้นกันตามกฎหมาย ฉะนั้นเมื่อมีแต่การสู่ขอและมีข้อตกลงว่าจะแต่งงานกันโดยไม่มีการหมั้น จึงอยู่นอกขอบเขตที่กฎหมายรับรอง แม้จำเลยจะผิดข้อตกลงโจทก์ก็เรียกค่าทดแทนจากจําเลยไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "82",
        "section_content": "ดังนั้น เมื่อมีการผิดสัญญาหมั้นเกิดขึ้น กฎหมายได้บัญญัติเกี่ยวกับค่าทดแทนจากการผิดสัญญาหมั้นไว้เพียง 3 กรณี เท่านั้น ซึ่งเป็นค่าทดแทนความเสียหายที่เกิดขึ้นแล้ว มิใช่ค่าเสียหายในลักษณะที่เป็นกำไรซึ่งควรจะได้ โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "83",
        "section_content": "มาตรา 1440 “ค่าทดแทนนั้นอาจเรียกได้ดังต่อไปนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "84",
        "section_content": "(1) ทดแทนความเสียหายต่อกายหรือชื่อเสียงแห่งผู้หมั้นหรือผู้รับหมั้นนั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "85",
        "section_content": "(2) ทดแทนความเสียหายเนื่องจากการที่คู่หมั้น บิดามารดา หรือบุคคลผู้กระทำการในฐานะเช่นบิดามารดาได้ใช้จ่ายหรือต้องตกเป็นลูกหนี้เนื่องในการเตรียมการสมรสโดยสุจริตและตามสมควร",
        "reference": []
    },
    {
        "law_name": "การศึกษากฎหมายครอบครัว",
        "section_num": "86",
        "section_content": "(3) ทดแทนความเสียหายเนื่องจากการที่คู่หมั้นได้จัดการทรัพย์สินหรือการอื่นอันเกี่ยวแก่อาชีพหรือทางทำมาหาได้ของตนไปโดยสมควรด้วยการคาดหมายว่าจะได้มีการสมรส",
        "reference": []
    },
    {
        "law_name": "การศึกษากฎหมายครอบครัว",
        "section_num": "87",
        "section_content": "ในกรณีที่ผู้รับหมั้นเป็นผู้มีสิทธิได้ค่าทดแทน ศาลอาจชี้ขาดว่า ของหมั้นที่ตกเป็นสิทธิแก่",
        "reference": []
    },
    {
        "law_name": "การศึกษากฎหมายครอบครัว",
        "section_num": "88",
        "section_content": "ผู้รับหมั้นนั้นเป็นค่าทดแทนทั้งหมดหรือบางส่วนของค่าทดแทนที่หญิงพึงได้รับ หรือศาลอาจให้ค่าทดแทนโดยไม่คำนึงถึงของหมั้นที่ตกเป็นสิทธิแก่หญิงนั้นก็ได้” \n\t    จากบทบัญญัติดังกล่าวแยกพิจารณาดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "89",
        "section_content": "2.1 ค่าทดแทนความเสียหายต่อกายหรือชื่อเสียงแห่งผู้หมั้นหรือผู้รับหมั้นนั้น\n\t         การที่คู่หมั้นฝ่ายหนึ่งผิดสัญญาหมั้นโดยไม่ยอมจดทะเบียนสมรสกับคู่หมั้นอีกฝ่ายหนึ่ง คู่หมั้นฝ่ายที่ถูกปฏิเสธอาจได้รับความเสียหายต่อกายหรือชื่อเสียงได้ ซึ่งกรณีความเสียหายต่อร่างกาย เช่น ภายหลังจากที่มีการหมั้นแล้ว คู่หมั้นจะมีความใกล้ชิดสนิทสนมกันมากขึ้นโดยอาจจะมีการกอดจูบลูบคลำ หรือล่วงเกินกันทางชู้สาว ซึ่งการกระทำทั้งหลายเหล่านี้สามารถสร้างความเสียหายขึ้นหากมิได้มีการสมรสกัน ส่วนกรณีความเสียหายต่อชื่อเสียงนั้น เช่น หากเกิดกรณีผู้รับหมั้นไม่ยอมสมรสกับผู้หมั้น ผู้หมั้นอาจจะได้รับความรังเกียจแก่บุคคลอื่น ๆ รวมทั้งได้รับความอับอาย เพราะอาจถูกชาวบ้านนินทาว่ามีข้อบกพร่องบางอย่างทำให้ผู้รับหมั้นไม่ยอมสมรสด้วย ดังนั้น กฎหมายจึงบัญญัติไว้ให้ต้องทดแทนความเสียหายให้แก่กัน แต่สำหรับความเสียหายทางจิตใจที่คู่หมั้นฝ่ายใดฝ่ายหนึ่งได้รับเนื่องจากการผิดสัญญาหมั้นนั้นไม่ใช่ความเสียหายต่อกายหรือชื่อเสียงตามความหมายในมาตรา 1440(1) ดังนั้น การที่ผู้หมั้นไม่ยอมสมรสกับผู้รับหมั้น เป็นเหตุให้ผู้รับหมั้นเสียใจและผิดหวังจึงเรียกค่าทดแทนกันไม่ได้ เพราะไม่มีบทบัญญัติแห่งกฎหมายบัญญัติรับรองให้ทำการเรียกร้องกันได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "90",
        "section_content": "คำพิพากษาศาลฎีกาที่ 3366/2525 โจทก์จำเลยได้หมั้นกันและแต่งงานอยู่กินเป็นสามีภริยากันแล้ว แต่จำเลยไม่ยอมไปจดทะเบียนสมรสกับโจทก์ตามสัญญา จำเลยจึงเป็นฝ่ายผิดสัญญาหมั้น โจทก์ย่อมมีสิทธิเรียกให้จำเลยรับผิดใช้ค่าทดแทนได้ตามมาตรา 1439 และมาตรา 1440 ในปัญหาเรื่องค่าทดแทนความเสียหายต่อกายและชื่อเสียงของโจทก์นั้นศาลล่างทั้งสองกำหนดค่าทดแทนความเสียหายส่วนนี้ให้โจทก์โดยพิเคราะห์ถึงการศึกษาอาชีพและรายได้ของโจทก์ฐานะของครอบครัวของโจทก์และการที่โจทก์เป็นหญิงมาอยู่กินกับจำเลยจนมีบุตร แต่จำเลยไม่ยอมจดทะเบียนสมรสด้วย โจทก์ต้องได้รับความอับอายเสียชื่อเสียงทั้งเป็นการยากที่จะสมรสใหม่และตามประเพณีจีนหญิงที่แต่งงาน 2 ครั้งถือว่าเป็นเรื่องน่าอับอายมากจึงกำหนดค่าทดแทนความเสียหายให้โจทก์เป็นเงิน 200,000 บาท นับว่าเหมาะสมดีแล้ว",
        "reference": []
    },
    {
        "law_name": "การศึกษากฎหมายครอบครัว",
        "section_num": "91",
        "section_content": "คำพิพากษาศาลฎีกาที่ 5777/2540 การที่โจทก์จำเลยได้อยู่กินด้วยกันฉันสามีภริยาแล้ว โจทก์ต้องเลิกร้างจากจำเลยด้วยเหตุที่จำเลยผิดสัญญาหมั้นย่อมเกิดความเสียหายแก่กายและชื่อเสียงของโจทก์ซึ่งเป็นหญิงในการที่จะทำการสมรสใหม่โจทก์จึงมีสิทธิเรียกค่าทดแทนจากจำเลยได้ตามประมวลกฎหมายแพ่งและพาณิชย์ มาตรา 1439 และมาตรา 1440(1) เมื่อคำนึงถึงการที่โจทก์ไม่เคยผ่านการสมรสมาก่อนมีฐานะพอสมควรมีการศึกษาระดับปริญญาตรี จำนวนเงินค่าทดแทนที่ศาลล่างกำหนดให้ 250,000 บาท นับว่าเหมาะสมแก่พฤติการณ์แล้ว",
        "reference": []
    },
    {
        "law_name": "การศึกษากฎหมายครอบครัว",
        "section_num": "92",
        "section_content": "2.2 ค่าทดแทนความเสียหายเนื่องจากการที่คู่หมั้น บิดามารดาหรือบุคคลผู้กระทำการในฐานะ เช่น บิดามารดาได้ใช้จ่าย หรือต้องตกเป็นลูกหนี้เนื่องในการเตรียมการสมรสโดยสุจริตและตามสมควร\n\t         ค่าใช้จ่ายในการเตรียมการสมรส ที่จะเรียกค่าทดแทนจากกันได้นั้น หมายถึง ค่าใช้จ่ายอันจำเป็นที่คู่หมั้นต้องกระทำเพื่อเตรียมการที่บุคคลทั้งสองฝ่ายจะอยู่กินด้วยกันเป็นคู่สมรสกันโดยตรง เช่น ค่าใช้จ่ายในการปรับปรุงซ่อมแซมบ้านที่จะเป็นที่อยู่อาศัยของบุคคลทั้งสองฝ่ายค่าใช้จ่ายในการเดินทางจากจังหวัดที่ตนอยู่มาจังหวัดที่จะทำการสมรสหรือบุคคลทั้งสองฝ่ายหมั้นกันกำหนดวันสมรสแน่นอนแล้วฝ่ายผู้รับหมั้นจึงได้จ่ายในการซื้อที่นอนหมอนมุ่งหรือเครื่องเรือนสำหรับเรือนหอ แต่ผู้หมั้นผิดสัญญาหมั้นไม่มาทำการสมรส ฝ่ายผู้รับหมั้นเรียกค่าทดแทนได้ เป็นต้น ซึ่งค่าใช้จ่ายในข้อนี้กฎหมายจำกัดเฉพาะค่าใช้จ่ายในการเตรียมการสมรสโดยสุจริตและตามสมควรไม่ได้ขยายไปถึงค่าใช้จ่ายในการหมั้นด้วย ฉะนั้น ค่าหมากพลูและขนมที่บรรจุในขันหมากหมั้นค่าพาหนะและค่าเลี้ยงแขกในวันหมั้นเหล่านี้ไม่ถือว่าเป็นค่าใช้จ่ายในการเตรียมการสมรส นอกจากนี้ ค่าเลี้ยงดูกันในวันทำพิธีแต่งงานก็ไม่ถือว่าเป็นค่าใช้จ่ายที่จะเรียกค่าทดแทนแก่กันได้ตามมาตรา 1440 ทั้งนี้ เพราะการที่บุคคลทั้งสองฝ่ายจะอยู่กินด้วยกันไม่จำเป็นต้องใช้จ่ายในกรณีเหล่านี้ การเลี้ยงดูกันเป็นเพียงประเพณีนิยมจะทำให้ใหญ่โตหรือทำเพียงเล็กน้อยหรือไม่ทำเลย บุคคลทั้งสองฝ่ายก็ยังคงอยู่กินเป็นคู่สมรสกันได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "93",
        "section_content": "สำหรับค่าใช้จ่ายในการปลูกเรือนหอนั้นนับว่าเป็นค่าใช้จ่ายในการเตรียมการสมรสด้วยเพราะเรือนหอเป็นสถานที่ซึ่งคู่สมรสจะได้อาศัยต่อไป ในเมื่อมีการสมรสจึงน่าจะเรียกค่าทดแทนกันได้ เช่น โจทก์จำเลยทำสัญญายอมความกันที่อำเภอตามที่กรมการอำเภอเปรียบเทียบโดยให้จำเลยยกบุตรสาวให้โจทก์ ต่อมาโจทก์ให้คนไปพูดนัดแต่งงานจำเลยกลับโลเลเสียเป็นทำนองว่าไม่เต็มใจโจทก์ได้ปลูกสร้างเรือนหอตามสัญญาสิ้นเงิน 1,200 บาท เช่นนี้ จำเลยจึงต้องใช้เงิน 1,200 บาท \nให้โจทก์ แต่โจทก์ต้องมอบเรือนหอให้แก่จำเลย เป็นต้น \t\n\t         คำพิพากษาศาลฎีกาที่ 2086/2518 ค่าอาหารเลี้ยงพระและแขกในวันแต่งงานไม่ใช่ค่าใช้จ่ายเนื่องในการเตรียมการสมรสตามมาตรา 1440(2) จึงเรียกค่าทดแทนไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "94",
        "section_content": "คำพิพากษาศาลฎีกาที่ 3868/2531 ชายหญิงตกลงกันในวันสู่ขอและทำการหมั้นว่าจะไปจดทะเบียนสมรสหลังพิธีแต่งงานแล้วต่อมาชายเป็นฝ่ายไม่ยอมจดทะเบียนสมรสอันเป็นการผิดสัญญาหมั้น เช่นนี้ชายจะเรียกของหมั้นและสินสอดคืนไม่ได้ทั้งไม่มีสิทธิเรียกค่าทดแทนความเสียหายที่ได้ใช้จ่ายไปในการเตรียมการสมรส",
        "reference": []
    },
    {
        "law_name": "การศึกษากฎหมายครอบครัว",
        "section_num": "95",
        "section_content": "คำพิพากษาศาลฎีกาที่2165/2538 หญิงและชายต่างมีฐานะดีทำการหมั้นและแต่งงานกันตามประเพณี ในการจัดงานเลี้ยงแต่งงานมีการเชิญแขกประมาณ 500 คน และเลี้ยง    โต๊ะจีน การที่หญิงซื้อชุดแต่งงานเพื่อเข้าพิธีจำนวน 4 ชุด เป็นเงิน 28,000 บาท เป็นค่าใช้จ่ายอันควรในการเตรียมการสมรสที่เรียกค่าทดแทนได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "96",
        "section_content": "2.3 ทดแทนความเสียหายเนื่องจากการที่คู่หมั้นได้จัดการทรัพย์สินหรือการอื่นอันเกี่ยวแก่อาชีพหรือทางทำมาหาได้ของตนไปโดยสมควรด้วยการคาดหมายว่าจะได้มีการสมรส",
        "reference": []
    },
    {
        "law_name": "การศึกษากฎหมายครอบครัว",
        "section_num": "97",
        "section_content": "เกิดจากการที่คู่หมั้นได้จัดการทรัพย์สินหรือจัดกิจการไปในทางที่เสียหายโดยคาดหมายว่าจะได้มีการสมรส เช่น คู่หมั้นเลิกทำการค้าหรือขายที่ดินทรัพย์สินของตนในกรุงเทพมหานคร โดยขาดทุนเพื่อเตรียมจะสมรสกับชายที่อยู่ต่างจังหวัด หรือคู่หมั้นประกอบอาชีพเป็นทันตแพทย์ได้เลิกทำอาชีพนี้เพื่อไปทำการสมรส หรือคู่หมั้นลาออกจากราชการเพื่อเตรียมจะสมรสกับหญิงที่อยู่ต่างประเทศเหล่านี้ คู่หมั้นที่ได้รับความเสียหายดังกล่าวก็ชอบที่จะเรียกค่าทดแทนความเสียหายเช่นว่านี้ได้ แต่ถ้าหากการขายทรัพย์สินหรือจําหน่ายกิจการได้กำไร ความเสียหายก็ไม่มีที่จะมาเรียกค่าทดแทนจากกัน",
        "reference": []
    },
    {
        "law_name": "การศึกษากฎหมายครอบครัว",
        "section_num": "98",
        "section_content": "จากบทบัญญัติมาตรา 1440(3) นี้ กฎหมายกำหนดให้ผู้ที่มีสิทธิเรียกค่าสินไหมทดแทนนั้น เพียงแค่บุคคลทั้งสองฝ่ายที่เป็นคู่หมั้นเท่านั้น ไม่ได้ขยายความครอบคลุมถึงบิดา มารดา หรือบุคคลอื่นที่กระทำในฐานะเช่นบิดามารดาแต่อย่างใด ดังนั้น หากว่าบิดาของคู่หมั้นขายกิจการเพื่อเตรียมย้ายไปอยู่กับบุตรสาว หลังจากที่บุตรสาวทำการสมรส แม้ฝ่ายผู้หมั้นจะทำผิดสัญญาหมั้น บิดาของฝ่ายผู้รับหมั้นก็ไม่อาจเรียกค่าทดแทนในส่วนนี้ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "99",
        "section_content": "คำพิพากษาศาลฎีกาที่ 3366/2525 โจทก์จำเลยได้หมั้นกันและแต่งงานอยู่กินเป็นสามีภริยากันแล้ว แต่จำเลยไม่ยอมไปจดทะเบียนสมรสกับโจทก์ตามสัญญาจำเลยจึงเป็นฝ่ายผิดสัญญาหมั้นโจทก์ย่อมมีสิทธิเรียกให้จำเลยรับผิดใช้ค่าทดแทนได้ตามมาตรา 1439 และมาตรา 1440 สำหรับค่าทดแทนความเสียหายเนื่องจากการที่โจทก์จัดการเกี่ยวกับอาชีพโดยคาดหมายว่าจะได้มีการสมรสนั้นเนื่องจากก่อนรับหมั้นจำเลยโจทก์ทำงานอยู่ที่บริษัทแห่งหนึ่ง แต่หลังจากแต่งงานกับจำเลยแล้วประมาณ 1 เดือนเศษโจทก์ได้ลาออกเพื่อมาช่วยงานบ้านจำเลยซึ่งเปิดเป็นร้านขายหนังสือและเครื่องเขียน แต่เมื่อโจทก์ได้จัดการเกี่ยวกับอาชีพโดยสมควรด้วยการคาดหมายว่าจะได้มีการสมรส แต่จำเลยไม่ยอมจดทะเบียนสมรสกับโจทก์ เช่นนี้โจทก์ย่อมมีสิทธิเรียกค่าทดแทนความเสียหายในส่วนนี้โดยกำหนดค่าทดแทนให้โจทก์โดยเฉลี่ยเดือนละ 1,000 บาท ตั้งแต่โจทก์ลาออกจากบริษัทจนกระทั่งถึงวันที่ได้ทำงานใหม่รวมเป็นเงิน 14,567 บาท",
        "reference": []
    },
    {
        "law_name": "การศึกษากฎหมายครอบครัว",
        "section_num": "100",
        "section_content": "การสิ้นสุดของสัญญาหมั้นและค่าทดแทน",
        "reference": []
    },
    {
        "law_name": "การศึกษากฎหมายครอบครัว",
        "section_num": "101",
        "section_content": "การหมั้นนั้นเป็นสัญญาประเภทหนึ่ง ดังนั้น หลังจากที่การหมั้นได้เกิดขึ้นแล้วก็อาจมีเหตุที่ทำให้สัญญาหมั้นสิ้นสุดลงได้ โดยอาจจะเกิดจากความยินยอมพร้อมใจของบุคคลทั้งสองฝ่ายที่เป็นคู่หมั้น แต่ในบางกรณีก็อาจจะเกิดจากเหตุที่กฎหมายบัญญัติไว้ เพราะฉะนั้นแล้วเหตุแห่งการสิ้นสุดของสัญญาหมั้นระหว่างชายและหญิงอาจสิ้นสุดด้วยเหตุ 3 ประการ ดังต่อไปนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "102",
        "section_content": "1. คู่สัญญาหมั้นทั้งสองฝ่ายตกลงยินยอมเลิกสัญญา\n\t    สัญญาหมั้นเป็นสัญญาที่เกิดจากเจตนาของบุคคลทั้งสองฝ่ายที่จะผูกผันกันที่จะนำไปสู่การสมรสกันในภายหลัง และสัญญาหมั้นก็เหมือนสัญญาอื่น ๆ ทั่วไป ซึ่งคู่สัญญาอาจเลิกสัญญาได้โดยความยินยอมของทั้งสองฝ่าย ซึ่งการตกลงเลิกสัญญาหมั้นกันนี้อาจจะตกลงกันด้วยวาจาโดยไม่ต้องทำเป็นหนังสือมีพยานลงลายมือชื่อก็ได้ และเมื่อเลิกสัญญาหมั้นกันแล้วฝ่ายผู้รับหมั้นต้องคืนของหมั้นและสินสอดให้แก่ฝ่ายผู้หมั้น ทั้งนี้ตามหลักในเรื่องการเลิกสัญญาตามมาตรา 391 นั้นเมื่อเลิกสัญญากันแล้วคู่กรณีต้องกลับคืนสู่ฐานะเดิมเหมือนหนึ่งไม่เคยทำสัญญาต่อกันเลยและคู่สัญญาจะเรียกค่าทดแทนอะไรจากกันไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "103",
        "section_content": "การยกเลิกสัญญาหมั้นต้องเห็นฟ้องด้วยกันทั้งสองฝ่าย หากเป็นกรณีที่ฝ่ายใดฝ่ายหนึ่งบอกเลิกสัญญาหมั้นเพียงลำพังโดยไม่มีเหตุที่จะอ้างกฎหมายได้นั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "104",
        "section_content": "2. คู่หมั้นถึงแก่ความตาย",
        "reference": []
    },
    {
        "law_name": "การศึกษากฎหมายครอบครัว",
        "section_num": "105",
        "section_content": "ภายหลังจากที่ได้มีการหมั้นกันแล้วนั้น หากมีเหตุอันทำให้ผู้หมั้นหรือผู้รับหมั้นถึงแก่ความตายก่อนที่จะมีการสมรสนั้น ถือว่าเหตุดังกล่าวทำให้สัญญาหมั้นเป็นอันระงับสิ้นไปโดยสภาพ เนื่องจากการตายนี้กฎหมายถือว่ามิใช่เป็นการผิดสัญญาหมั้น โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "106",
        "section_content": "มาตรา 1441 “ถ้าคู่หมั้นฝ่ายหนึ่งตายก่อนสมรสอีกฝ่ายหนึ่งจะเรียกร้องค่าทดแทนมิได้ส่วนของหมั้นหรือสินสอดนั้นไม่ว่าผู้หมั้นหรือผู้รับหมั้นตาย ผู้รับหมั้นหรือฝ่ายผู้รับหมั้นไม่ต้องคืนให้แก่ฝ่ายชาย”",
        "reference": []
    },
    {
        "law_name": "การศึกษากฎหมายครอบครัว",
        "section_num": "107",
        "section_content": "จากบัญญัติดังกล่าวจะเห็นได้ว่า ถ้ามีการตายก่อนสมรสคู่หมั้นอีกฝ่ายหนึ่งจะเรียกเอา ค่าทดแทนจากกันไม่ได้ ส่วนของหมั้นและสินสอดนั้นตกเป็นกรรมสิทธิ์ของผู้รับหมั้น บิดามารดา ผู้รับบุตรบุญธรรม หรือผู้ปกครองฝ่ายผู้รับหมั้นไปแล้วตั้งแต่เมื่อได้ส่งมอบทรัพย์สินให้ไป เมื่อการตายของบุคคลทั้งสองฝ่ายที่เกิดมีขึ้นมิได้ถือว่าเป็นการที่ฝ่ายใดผิดสัญญาหมั้นแล้ว ฝ่ายผู้รับหมั้นจึงไม่จำต้องคืนของหมั้นและสินสอดให้ฝ่ายผู้หมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "108",
        "section_content": "การที่กฎหมายบัญญัติให้ผู้รับหมั้นหรือฝ่ายผู้รับหมั้นไม่ต้องคืนของหมั้นและสินสอด    ไม่ว่าบุคคลทั้งสองฝ่ายตาย ถือเป็นบทบัญญัติที่เด็ดขาดโดยไม่คำนึงว่าความตายที่เกิดขึ้นนั้นเป็นเพราะความผิดของฝ่ายใดหรือไม่ ฝ่ายผู้รับหมั้นก็ไม่ต้องคืนของหมั้นและสินสอดให้แก่ฝ่ายผู้หมั้นเช่นเดียวกัน มีข้อสังเกตว่าการที่ผู้รับหมั้นถึงแก่ความตายน่าจะต้องมีการคืนสินสอดให้แก่ฝ่ายผู้หมั้นเพราะผู้หมั้นไม่ได้สมรสกับผู้รับหมั้นโดยไม่ใช่ความผิดของผู้หมั้น แต่ก็มีเหตุผลอีกฝ่ายหนึ่งว่าการที่ผู้รับหมั้นถึงแก่ความตายนี้ก็มิใช่ความผิดของผู้รับหมั้นเช่นเดียวกัน ในกรณีที่คู่หมั้นฝ่ายใดฝ่ายหนึ่งตายก่อนสมรสนั้น กฎหมายได้บัญญัติไว้โดยชัดแจ้งแล้วว่าไม่ต้องคืนของหมั้นและสินสอด แต่ในทางตรงกันข้ามหากว่าทรัพย์สินอื่นที่ไม่ใช่ของหมั้นและสินสอด กรณีเช่นนี้ ทรัพย์สินดังกล่าวต้องส่งคืนให้แก่ฝ่ายผู้หมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "109",
        "section_content": "การเลิกสัญญาหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "110",
        "section_content": "โดยฝ่ายใดฝ่ายหนึ่งบอกเลิกสัญญาหมั้น เนื่องจากมีเหตุสำคัญอันเกิดแก่หญิงคู่หมั้นหรือชายคู่หมั้น เมื่อได้ทำสัญญาหมั้นกันแล้วต่อมาภายหลังปรากฏว่ามีเหตุสำคัญอันเกิดแก่คู่หมั้นฝ่ายใดฝ่ายหนึ่ง ซึ่งทำให้คู่หมั้นอีกฝ่ายหนึ่งไม่สมควรสมรสด้วย คู่หมั้นอีกฝ่ายหนึ่งมีสิทธิบอกเลิกสัญญาหมั้นได้ ซึ่งเหตุสำคัญอันเกิดแก่คู่หมั้นนี้ หมายถึง เหตุที่จะกระทบกระเทือนถึงการสมรสที่จะมีต่อไประหว่างผู้หมั้นและผู้รับหมั้นอันจะก่อความไม่สงบขึ้นในชีวิตสมรส โดยเหตุสำคัญที่เกิดขึ้นนั้นจะเกิดจากอะไร หรือใครเป็นผู้ก่อก็ไม่สำคัญ จะเกิดจากธรรมชาติ อุบัติเหตุจากบุคคลภายนอก หรือจากคู่หมั้นเองก็ได้ โดยหลักแล้วเหตุอันจะอ้างเอามาเป็นเหตุหย่าเมื่อทำการสมรสกันแล้ว หากเกิดเหตุนั้นในระหว่างการหมั้น ก็ถือได้ว่าเป็นเหตุสำคัญที่จะเลิกสัญญาหมั้นกันได้ด้วย เช่น เหตุหย่าตามมาตรา 1516 ถูกศาลพิพากษาให้เป็นคนล้มละลายหรือกระทำผิดอาญาจนถูกศาลมีคำพิพากษาถึงที่สุดให้จำคุกหรือชายทำสัญญาจะนำของหมั้นมามอบให้ แต่กลับไม่นำมามอบให้ตามที่ตกลงกันหญิงมีสิทธิที่จะปฏิเสธไม่ยอมทำการสมรสด้วยได้ ซึ่งเท่ากับว่ามีเหตุสำคัญอันเกิดแก่ชายคู่หมั้นนั่นเอง",
        "reference": []
    },
    {
        "law_name": "การศึกษากฎหมายครอบครัว",
        "section_num": "111",
        "section_content": "ข้อสำคัญที่ทำให้เกิดสิทธิในการบอกเลิกสัญญาหมั้นได้นั้นต้องเป็นเหตุสำคัญที่เกิดกับตัวคู่หมั้นเอง แต่หากเหตุสำคัญที่เกิดกับบุคคลอื่นที่เกี่ยวข้องกับคู่หมั้น แต่ไม่ใช่ตัวของคู่หมั้นเอง เช่น บิดามารดาของคู่หมั้น เป็นผู้จำหน่ายยาเสพติดรายใหญ่ ดังนี้ อีกฝ่ายหนึ่งไม่อาจที่จะยกเหตุสำคัญมาบอกเลิกสัญญาหมั้นได้ เพราะไม่ใช่เหตุสำคัญที่เกิดจากตัวของคู่หมั้นแต่อย่างใด",
        "reference": []
    },
    {
        "law_name": "การศึกษากฎหมายครอบครัว",
        "section_num": "112",
        "section_content": "การเลิกสัญญาหมั้นโดยมีเหตุสำคัญอันเกิดแก่หญิงคู่หมั้นหรือชายคู่หมั้นนั้น สามารถแบ่งออกได้เป็น 2 กรณี ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "113",
        "section_content": "3.1 ผู้รับหมั้นบอกเลิกสัญญาหมั้นโดยมีเหตุสำคัญอันเกิดแก่ผู้หมั้นหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "114",
        "section_content": "ในกรณีมีเหตุสำคัญอันเกิดแก่ผู้รับหมั้น ทำให้ผู้หมั้นไม่สมควรสมรสกับผู้รับหมั้นนั้น โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "115",
        "section_content": "มาตรา 1442 “ในกรณีที่เหตุสำคัญอันเกิดแก่ผู้รับหมั้นทำให้ผู้หมั้นไม่สมควรสมรสกับผู้รับหมั้นนั้น ผู้หมั้นมีสิทธิบอกเลิกสัญญาหมั้นได้และให้ผู้รับหมั้นคืนของหมั้นแก่ผู้หมั้น”",
        "reference": []
    },
    {
        "law_name": "การศึกษากฎหมายครอบครัว",
        "section_num": "116",
        "section_content": "จากบัญญัติดังกล่าวนั้น กฎหมายให้สิทธิผู้หมั้นที่จะบอกเลิกสัญญาหมั้นได้ และ ผู้รับหมั้นก็จะต้องคืนของหมั้นและสินสอดให้แก่ผู้หมั้นด้วย เช่น ผู้รับหมั้นเกิดวิกลจริตยินยอมให้บุคคลอื่นร่วมประเวณี หรือหน้าของผู้รับหมั้นถูกน้ำร้อนลวกจนเสียโฉม หรือผู้รับหมั้นได้รับอันตรายสาหัสจนต้องถูกตัดแขนทั้งสองข้าง หรือผู้รับหมั้นเป็นโรคติดต่ออย่างร้ายแรง หรือผู้รับหมั้นทำร้ายร่างกายผู้หมั้นบาดเจ็บเป็นแผลเย็บ 5 เข็มต้องรักษาบาดแผล 15 วัน เป็นต้น แต่การที่ผู้รับหมั้นวิกลจริตเล็กน้อยโดยผู้หมั้นก็ทราบมาก่อนไม่ถือว่ามีเหตุสำคัญอันเกิดแก่ผู้รับหมั้น นอกจากนี้ การที่ผู้รับหมั้นไม่ยอมให้ผู้หมั้นร่วมประเวณีด้วย ผู้หมั้นไม่อาจถือเป็นเหตุสำคัญอันเกิดแก่หญิงผู้หมั้นไม่ได้ เพราะผู้รับหมั้นยังไม่มีหน้าที่ที่จะต้องอยู่กินด้วยกับผู้หมั้น อย่างไรก็ดี ความบริสุทธิ์ของผู้รับหมั้นถือว่ามีความสำคัญสำหรับการหมั้น ผู้หมั้นมีสิทธิที่จะสันนิษฐานไว้ก่อนว่าผู้รับหมั้นยังคงเป็นพรหมจารี  เว้นแต่จะได้ทราบข้อความจริงเป็นอย่างอื่น ฉะนั้น หากภายหลังการหมั้นถ้าผู้หมั้นได้ทราบว่าผู้รับหมั้นไม่บริสุทธิ์ ไม่ว่าเหตุดังกล่าวจะได้เกิดขึ้นก่อนหรือหลังการหมั้น ผู้หมั้นมีสิทธิบอกเลิกสัญญาหมั้นเสียได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "117",
        "section_content": "คำพิพากษาศาลฎีกาที่ 1235/2506 การที่หญิงคู่หมั้นนั่งซ้อนท้ายรถจักรยานซึ่ง\nชายอื่นขี่เพื่อไปดูภาพยนตร์ในเวลากลางคืนมีเพื่อนไปด้วยกันรวม 7 - 8 คน แล้วชาวบ้านคิดเดา\nและลือกันว่าหญิงนั้นมีความสัมพันธ์ทางชู้สาวกับชายที่ขี่รถจักรยานนั้นเพียงเท่านี้แล้ว ต่อมาหญิงนั้นไม่ยอมสมรสกับชายคู่หมั้น ก็จะถือว่าเพราะมีเหตุผลสำคัญอันเกิดแต่หญิงนั้นหาได้ไม่ หญิงจึงมิต้องคืนของหมั้น\n\t         คำพิพากษาศาลฎีกาที่ 3731/2533 การที่โจทก์ได้หญิงรับใช้เป็นภริยามาเป็นเวลานาน ถือว่าโจทก์อุปการะเลี้ยงดูและยกย่องหญิงอื่นฉันภริยาอยู่ จึงมีเหตุสำคัญอันเกิดจากโจทก์ ทำให้จำเลยซึ่งเป็นคู่หมั้นไม่ควรสมรสด้วย จำเลยจึงมีสิทธิบอกเลิกสัญญาหมั้นได้โดยไม่ต้องคืนของหมั้นของหมั้นแก่โจทก์",
        "reference": []
    },
    {
        "law_name": "การศึกษากฎหมายครอบครัว",
        "section_num": "118",
        "section_content": "แต่หากเหตุสำคัญนั้นเกิดจากการกระทำของคู่หมั้นฝ่ายที่จะบอกเลิกสัญญาหมั้น คู่หมั้นนั้นไม่อาจบอกเลิกสัญญาหมั้นได้ เช่น คู่หมั้นที่ทำร้ายร่างกายคู่หมั้นอีกฝ่ายจนพิการไม่อาจอ้างเหตุร่างกายพิการเพื่อบอกเลิกสัญญาหมั้น หรือผู้รับหมั้นไม่ยอมให้ร่วมประเวณี ผู้หมั้นไม่อาจบอกเลิกสัญญาหมั้นได้ เพราะการหมั้นไม่ทำให้เกิดสิทธิในการอยู่กินกัน การปฏิเสธไม่ยอมร่วมประเวณีด้วยจึงยังไม่ถือว่าเป็นเหตุสำคัญที่เกิดแก่ผู้รับหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "119",
        "section_content": "3.2 หญิงบอกเลิกสัญญาหมั้นโดยมีเหตุสำคัญอันเกิดแก่ชายคู่หมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "120",
        "section_content": "ในกรณีมีเหตุสำคัญอันเกิดแก่ชายคู่หมั้น ซึ่งทำให้หญิงไม่สมควรสมรสกับชายนั้น โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "121",
        "section_content": "มาตรา 1443 “ในกรณีมีเหตุสำคัญอันเกิดแก่ผู้หมั้นทำให้ผู้รับหมั้นไม่สมควรสมรสกับผู้หมั้นนั้น ผู้รับหมั้นมีสิทธิบอกเลิกสัญญาหมั้นได้โดยมิต้องคืนของหมั้นแก่ผู้หมั้น”",
        "reference": []
    },
    {
        "law_name": "การศึกษากฎหมายครอบครัว",
        "section_num": "122",
        "section_content": "จากบัญญัติดังกล่าวนั้น กฎหมายให้สิทธิแก่ผู้รับหมั้นที่จะบอกเลิกสัญญาหมั้นได้โดย   มิต้องคืนของหมั้นและสินสอดแก่ผู้หมั้น ซึ่งกรณีเหตุสำคัญอันเกิดแก่ผู้หมั้นเป็นไปในทำนองเดียวกันกับกรณีมีเหตุสำคัญอันเกิดแก่ผู้รับหมั้นดังได้กล่าวมาแล้ว เช่น ผู้หมั้นไร้สมรรถภาพทางเพศ เป็นคนวิกลจริต เป็นคนพิการ เป็นนักโทษและกำลังรับโทษจำคุกอยู่ เป็นต้น นอกจากนี้ การที่ผู้หมั้นไปเป็นชู้กับบุคคลอื่น หรือไปข่มขืนกระทำชำเราบุคคลอื่นซึ่งถือว่าเป็นสิ่งที่น่าละอาย ผู้รับหมั้นมีสิทธิไม่ยอมสมรสด้วยได้ แม้เหตุสำคัญอันเกิดแก่ผู้หมั้นเกิดขึ้นเพราะความผิดของผู้รับหมั้นเอง ผู้รับหมั้นก็ยังมีสิทธิบอกเลิกสัญญาหมั้นเสียได้โดยไม่ถือว่าหญิงผู้รับหมั้นเป็นฝ่ายผิดสัญญาหมั้น เช่น ผู้รับหมั้นขับรถยนต์ไปกับผู้หมั้นโดยประมาทอย่างร้ายแรงรถยนต์คว่ำ ผู้หมั้นตาบอดทั้งสองข้างผู้รับหมั้นก็ยังมีสิทธิบอกเลิกสัญญาหมั้นกับชายคู่หมั้นที่พิการนี้ได้\n\t     คำพิพากษาศาลฎีกาที่ 3731/2533 การที่โจทก์ได้หญิงรับใช้ในบ้านเป็นภริยามาเป็นเวลานาน ถือได้ว่าโจทก์อุปการะเลี้ยงดูและยกย่องหญิงอื่นฉันภริยาอยู่ จึงมีเหตุสำคัญอันเกิดแก่โจทก์ทำให้จำเลยซึ่งเป็นคู่หมั้นไม่สมควรสมรสด้วย จำเลยจึงมีสิทธิบอกเลิกสัญญาหมั้นได้โดยไม่ต้องคืนของหมั้นให้แก่โจทก์",
        "reference": []
    },
    {
        "law_name": "การศึกษากฎหมายครอบครัว",
        "section_num": "123",
        "section_content": "ในกรณีที่ผู้รับหมั้นจะอ้างเหตุสำคัญเพื่อบอกเลิกสัญญาหมั้น โดยยกเหตุว่าผู้หมั้นผิดปกติทางจิตนั้น อาการดังกล่าวต้องมีลักษณะที่รุนแรงอันกระทบกระเทือนถึงการสมรสของ     ผู้รับหมั้น หากไม่สามารถแสดงให้ศาลเห็นได้ ผู้รับหมั้นก็ไม่อาจยกเหตุนั้นมาอ้างเป็นเหตุสำคัญที่เกิดกับผู้หมั้นเพื่อใช้ในการบอกเลิกสัญญาหมั้นตามมาตรา 1443 ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "124",
        "section_content": "4. การเรียกค่าทดแทนในการบอกเลิกสัญญาหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "125",
        "section_content": "ค่าทดแทนที่คู่หมั้นเรียกจากกันในกรณีบอกเลิกสัญญาหมั้นเพราะการกระทำชั่วอย่างร้ายแรงของคู่หมั้น การเลิกสัญญาหมั้นหรือการถอนหมั้นมิใช่เป็นเรื่องผิดสัญญาหมั้นนั้น โดยหลักการแล้วคู่กรณีจะเรียกค่าทดแทนจากกันไม่ได้ เช่น ผู้หมั้นได้หมั้นผู้รับหมั้นแล้วต่อมาผู้รับหมั้นเกิดตาบอดทั้งสองข้างถือได้ว่ามีเหตุสำคัญอันเกิดแก่ผู้รับหมั้น ผู้หมั้นมีสิทธิบอกเลิกสัญญาหมั้นได้และมีสิทธิเพียงแต่จะเรียกของหมั้นและสินสอดคืนตามที่บัญญัติไว้ในมาตรา 1437 วรรคสามและมาตรา 1542 เท่านั้น ผู้หมั้นจะเรียกค่าทดแทนอย่างอื่น ๆ จากผู้รับหมั้นอีกไม่ได้ แต่มีข้อยกเว้นเพื่อเปิดโอกาสให้   ผู้หมั้นหรือผู้รับหมั้นมีสิทธิเรียกค่าทดแทนกรณีเลิกสัญญาหมั้นได้ ถ้าการเลิกสัญญาหมั้นนั้นเป็นเพราะการกระทำชั่วอย่างร้ายแรงของคู่หมั้น โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "126",
        "section_content": "มาตรา 1444 “ถ้าเหตุอันทำให้คู่หมั้นบอกเลิกสัญญาหมั้นเป็นเพราะการกระทำชั่วอย่างร้ายแรงของคู่หมั้นอีกฝ่ายหนึ่งซึ่งได้กระทำภายหลังการหมั้น คู่หมั้นผู้กระทำชั่วอย่างร้ายแรงนั้นต้องรับผิดใช้ค่าทดแทนแก่คู่หมั้นผู้ใช้สิทธิบอกเลิกสัญญาหมั้นเสมือนเป็นผู้ผิดสัญญาหมั้น”",
        "reference": []
    },
    {
        "law_name": "การศึกษากฎหมายครอบครัว",
        "section_num": "127",
        "section_content": "จากบทบัญญัติดังกล่าว หมายถึง ความประพฤติที่ฝ่าฝืนศีลธรรมหรือจารีตประเพณี ซึ่งวิญญูชนรู้สึกได้ว่าเป็นสิ่งที่ไม่ถูกต้อง ซึ่งเป็นเหตุที่จะทำให้คู่หมั้นฝ่ายใดฝ่ายหนึ่งบอกเลิกสัญญาหมั้นและมีสิทธิเรียกร้องค่าสินไหมทดแทน โดยความประพฤติชั่วอย่างร้ายแรงนั้น อาจจะเป็นกรณีที่คู่หมั้นฝ่ายหนึ่งกระทำต่อตนเอง หรือกระทำต่อคู่หมั้นอีกฝ่ายหนึ่ง หรือจะกระทำต่อบุคคลที่สามก็ได้ ทั้งนี้ โดยไม่คำนึงว่าจะเป็นความผิดอาญาหรือไม่ อย่างเช่น ไปปล้นทรัพย์ ฆ่าคนตาย ติดยาเสพติด  ติดการพนัน เป็นชู้กับบุคคลผู้อื่น หรือชำเราสัตว์เดรัจฉาน น่าจะถือว่าเป็นการประพฤติชั่วอย่างร้ายแรงได้ อย่างไรก็ดี ถ้าเป็นชั่วครั้งชั่วคราว น่าจะไม่ถือว่าเป็นการกระทำชั่ว แต่การกระทำชั่วนี้อาจจะเป็นความผิดทางอาญาหรือไม่ก็ได้ ซึ่งก็ต้องพิจารณาเป็นเรื่อง ๆ ไป เช่น การที่ผู้รับหมั้นสมัครใจไปร่วมประเวณีกับบุคคลอื่น หรือผู้หมั้นสมัครใจร่วมประเวณีกับบุคคลอื่น แม้จะไม่เป็นความผิดทางอาญาก็ถือว่าเป็นการกระทำชั่วอย่างร้ายแรงได้ เป็นต้น\n\t   การกระทำชั่วอย่างร้ายแรงที่จะเป็นเหตุให้ต้องรับผิดใช้ค่าทดแทนนี้จะต้องเกิดขึ้นภายหลังจากการหมั้นแล้ว หากเกิดขึ้นก่อนทำสัญญาหมั้นจะเรียกค่าทดแทนไม่ได้ เช่น ผู้หมั้นไปปล้นแหวนเพชรคนอื่นมาหมั้นผู้รับหมั้น ต่อมาเมื่อผู้รับหมั้นรู้เรื่อง ผู้รับหมั้นมีสิทธิเพียงแต่จะบอกเลิกสัญญาหมั้นโดยอ้างว่ามีเหตุสำคัญอันเกิดแก่ผู้หมั้นเท่านั้น จะเรียกค่าทดแทนไม่ได้ เป็นต้น ซึ่งค่าทดแทนตามมาตรา 1444 บัญญัติให้คู่หมั้นฝ่ายที่กระทำชั่วอย่างร้ายแรงต้องรับผิดเสมือนเป็นผู้ผิดสัญญาหมั้นโดยต้องรับผิดใช้ค่าทดแทนที่บัญญัติไว้ตามมาตรา 1440 เช่น กรณีเมื่อหมั้นกันแล้วผู้รับหมั้นสมัครใจไปร่วมประเวณีกับบุคคล ถือได้ว่าผู้รับหมั้นกระทำชั่วอย่างร้ายแรงผู้หมั้นย่อมมีสิทธิที่จะไม่ยอมสมรสกับผู้รับหมั้นและบอกเลิกสัญญาหมั้นโดยถือว่ามีเหตุสำคัญอันเกิดแก่ผู้รับหมั้น โดยเรียกของหมั้นคืนและเรียกค่าทดแทน 3 ประการตามที่มาตรา 1440 บัญญัติไว้ด้วย",
        "reference": []
    },
    {
        "law_name": "การศึกษากฎหมายครอบครัว",
        "section_num": "128",
        "section_content": "5. การเรียกค่าทดแทนจากผู้ล่วงเกินคู่หมั้นทางประเวณี",
        "reference": []
    },
    {
        "law_name": "การศึกษากฎหมายครอบครัว",
        "section_num": "129",
        "section_content": "การผิดสัญญาหมั้นหรือการบอกเลิกสัญญาหมั้นนั้น นำไปสู่การรับผิดในค่าสินไหมทดแทน ซึ่งกฎหมายได้บัญญัติให้ผู้ต้องรับผิดใช้ค่าสินไหมทดแทนคือตัวคู่หมั้นนั้นเอง แต่อย่างไรก็ตาม ยังมีกรณีที่บุคคลภายนอกซึ่งไม่ใช่คู่หมั้นจะต้องรับผิดใช้ค่าสินไหมทดแทนนั้น กฎหมายได้บัญญัติไว้  2 กรณี คือ 1. ในกรณีการที่บุคคลอื่นได้ร่วมประเวณีกับคู่หมั้น โดยคู่หมั้นยินยอม หรือ 2. ในกรณีที่บุคคลอื่นข่มขืนหรือพยายามข่มขืนกระทำชำเราคู่หมั้นโดยแยกพิจารณาได้ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "130",
        "section_content": "5.1 ในกรณีที่บุคคลอื่นได้ร่วมประเวณีกับคู่หมั้นโดยคู่หมั้นยินยอม",
        "reference": []
    },
    {
        "law_name": "การศึกษากฎหมายครอบครัว",
        "section_num": "131",
        "section_content": "หลักการที่กฎหมายยอมรับว่าผู้หมั้นมีสิทธิในตัวผู้รับหมั้นที่จะไม่ให้บุคคลอื่นมาล่วงเกินทางประเวณี อย่างไรก็ดี กฎหมายได้ให้สิทธิของผู้รับหมั้นมีสิทธิเรียกค่าทดแทนจากบุคคลอื่นที่มาล่วงเกินผู้หมั้นทางประเวณี ทั้งนี้ เพื่อให้ผู้หมั้นและผู้รับหมั้นมีสิทธิเท่าเทียมกันในการเรียกค่าทดแทนเพราะเหตุการณ์ล่วงละเมิดทางประเวณีต่อคู่หมั้นของตน โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "132",
        "section_content": "มาตรา 1445 “คู่หมั้นฝ่ายหนึ่งอาจเรียกค่าทดแทนจากผู้ซึ่งได้ร่วมประเวณีกับคู่หมั้นของตนเพื่อสนองความใคร่ของผู้นั้นหรือคู่หมั้นของตนโดยรู้หรือควรจะรู้ถึงการหมั้นนั้น เมื่อได้บอกเลิกสัญญาหมั้นแล้วตามมาตรา 1442 หรือมาตรา 1443 แล้วแต่กรณี” \n\t\t        จากบทบัญญัติดังกล่าวนั้น หมายความว่า ในกรณีที่ผู้หมั้นจะเรียกค่าทดแทนนั้นต้องปรากฏว่าผู้รับหมั้นได้ยินยอมร่วมประเวณีกับบุคคลอื่น และบุคคลอื่นนั้นจะต้องรู้หรือควรจะรู้ว่าผู้รับหมั้นนั้นได้หมั้นแล้ว และรู้ว่าคู่หมั้นเป็นใครด้วย หากเพียงแต่รู้ว่าผู้รับหมั้นมีคู่หมั้น แต่ไม่รู้ว่า     ผู้หมั้นนั้นเป็นใครยังไม่เพียงพอที่จะทำให้ผู้หมั้นเรียกค่าทดแทนจากชายอื่นได้ เพราะเป็นความผิดของผู้รับหมั้นด้วยที่ยอมร่วมประเวณีกับบุคคลอื่น ซึ่งผู้หมั้นที่จะใช้สิทธิเรียกค่าทดแทนจากบุคคลอื่นได้นั้น จะต้องบอกเลิกสัญญาหมั้นกับผู้รับหมั้นตามมาตรา 1442 ก่อน โดยถือว่ามีเหตุสำคัญอันเกิดแก่ผู้รับหมั้นแล้วจึงจะมีสิทธิเรียกค่าทดแทนจากบุคคลอื่นตามมาตรา 1445 นี้ และยังอาจเรียกค่าทดแทนจากหญิงคู่หมั้นได้ด้วยโดยอ้างเหตุว่าเป็นการกระทำชั่วอย่างร้ายแรงตามมาตรา 1444 ดังที่กล่าวมาแล้ว หากผู้รับหมั้นเพียงยินยอมให้บุคคลอื่นกอดจูบลูบคลำในทางชู้สาว แต่ไม่ถึงขั้นร่วมประเวณีเป็นแต่เพียงการล่วงเกินในทำนองชู้สาว ผู้หมั้นจะเรียกค่าทดแทนจากบุคคลอื่นไม่ได้ โดยจะเรียก   ค่าทดแทนได้แต่เฉพาะจากผู้รับหมั้นและถือว่าเป็นการกระทำชั่วอย่างร้ายแรงเท่านั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "133",
        "section_content": "5.2 ในกรณีที่บุคคลอื่นข่มขืนหรือพยายามข่มขืนกระทำชำเราคู่หมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "134",
        "section_content": "จะเห็นได้ว่าการข่มขืนหรือพยายามข่มขืนกระทำชำเรานั้นถือว่าเป็นความผิดอาญาแล้วนั้น กฎหมายยังให้การคุ้มครองสิทธิของคู่หมั้นที่จะมิให้บุคคลอื่นมาล่วงเกินคู่หมั้น ซึ่งนอกจากที่บัญญัติไว้ในมาตรา 1445 แล้ว ยังได้บัญญัติไว้ให้ชัดแจ้งเฉพาะกรณีที่ได้มีการข่มขืนกระทำชำเราหรือพยายามข่มขืนกระทำชำเราคู่หมั้น โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "135",
        "section_content": "มาตรา 1446 “คู่หมั้นฝ่ายหนึ่งอาจเรียกค่าทดแทนจากผู้ซึ่งได้ข่มขืนกระทำชำเราหรือพยายามข่มขืนกระทำชำเราคู่หมั้นของตนโดยรู้หรือควรจะรู้ถึงการหมั้นนั้นได้โดยไม่จำต้องบอกเลิกสัญญาหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "136",
        "section_content": "จากบทบัญญัติดังกล่าวนั้น กฎหมายได้ให้สิทธิคู่หมั้นที่เรียกค่าทดแทนจากบุคคลที่ข่มขืนหรือพยายามข่มขืนกระทำชำเราคู่หมั้น โดยไม่จำเป็นต้องบอกเลิกสัญญาหมั้นก่อน ทั้งนี้ เพราะกรณีนี้ไม่ใช่เป็นเรื่องที่คู่หมั้นยินยอมให้ร่วมประเวณี แต่เป็นเพราะบุคคลอื่นนั้นได้ใช้กำลังประทุษร้ายหรือขู่เข็ญด้วยประการใด ๆ และไม่ใช่เป็นเรื่องของการประพฤติชั่วอย่างร้ายแรงแต่อย่างใด อันจะเป็นเหตุให้คู่หมั้นเรียกค่าทดแทนจากคู่หมั้นตามมาตรา 1444 ได้ และการที่คู่หมั้นจะเรียกค่าทดแทนจากบุคคลอื่นที่มาข่มขืนกระทำชำเราหรือพยายามข่มขืนกระทำชำเราคู่หมั้นนั้น บุคคลอื่นจะต้องรู้หรือควรจะรู้ว่าผู้รับหมั้นหรือผู้หมั้นมีคู่หมั้นแล้ว แต่ไม่จำเป็นต้องรู้ว่าคู่หมั้นเป็นใคร ทั้งนี้ เพราะการข่มขืนหรือพยายามข่มขืนกระทำชำเรามิได้เกิดจากความผิดของคู่หมั้น แต่เป็นการละเมิดสิทธิของคู่หมั้นอีกฝ่ายหนึ่งโดยตรง กรณีเช่นนี้จึงไม่จำเป็นต้องถึงขนาดรู้ว่าคู่หมั้นเป็นใครเพียงแต่รู้ว่าผู้รับหมั้นหรือ     ผู้หมั้นมีคู่หมั้นก็เพียงพอที่จะถือว่าเป็นการละเมิดสิทธิของคู่หมั้นได้แล้ว",
        "reference": []
    },
    {
        "law_name": "การศึกษากฎหมายครอบครัว",
        "section_num": "137",
        "section_content": "อย่างไรก็ดี การล่วงเกินคู่หมั้นในทำนองชู้สาวโดยไม่มีเจตนากระทำชำเรา เช่น การกอดจูบลูบคลำอันเป็นการกระทำเพียงแค่อนาจารเท่านั้น ก็ยังไม่ถึงขั้นพยายามข่มขืนกระทำชำเรา \nซึ่งคู่หมั้นไม่อาจจะเรียกค่าทดแทนจากบุคคลอื่นได้ เพราะกฎหมายถือว่ายังไม่เป็นการละเมิดสิทธิของคู่หมั้น ดังนั้น ในขั้นแรกจึงต้องวินิจฉัยก่อนว่าการกระทำของบุคคลอื่นต่อคู่หมั้นนั้นเป็นเพียงแค่การกระทำอนาจารหรือเลยไปถึงขั้นพยายามกระทำชำเราแล้ว",
        "reference": []
    },
    {
        "law_name": "การศึกษากฎหมายครอบครัว",
        "section_num": "138",
        "section_content": "คำพิพากษาศาลฎีกาที่ 1685/2516 จำเลยแอบเข้ามากอดหญิงผู้เสียหายและพูดขอกระทำชำเราผู้เสียหายร้องขึ้นจำเลยเอามือปิดปากผู้เสียหาย กดผู้เสียหายนอนลงที่พื้นเรือนแล้วขึ้นคร่อมเอาหัวเข่ากดต้นขาไว้ ขณะนั้นผู้เสียหายนอนหงายนุ่งกระโจมอกอยู่ จำเลยก้มลงกัดที่แก้มและถลกผ้าซิ่นขึ้นจากด้านล่าง ผู้เสียหายดิ้นอย่างแรงจนหลุดแล้ววิ่งร้องไห้ลงเรือนไปดังนี้ลักษณะการกระทำของจำเลยดังกล่าวยังไม่อยู่ในวิสัยที่จำเลยจะกระทำชำเราผู้เสียหายได้ การกระทำของจำเลยจึงไม่เป็นความผิดฐานพยายามข่มขืนกระทำชำเรา คงเป็นความผิดฐานกระทำอนาจารเท่านั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "139",
        "section_content": "คำพิพากษาศาลฎีกาที่ 1436/2523 จำเลยอายุ 30 ปี ผู้เสียหายเป็นเด็กหญิงอายุ   8 ขวบ จำเลยใส่อวัยวะเพศในอวัยวะเพศของผู้เสียหายผู้เสียหายบาดเจ็บร้องขึ้นจำเลยใช้อวัยวะถูอยู่ภายนอกจนสำเร็จความใคร่เป็นการแสดงเจตนาที่จำเลยจะชำเราแต่ทำตลอดแล้วไม่บรรลุผลเพราะอวัยวะเพศของจำเลยใหญ่ไม่อาจล่วงล้ำเข้าไปได้ เป็นความผิดฐานพยายามข่มขืนกระทำชำเราไม่ใช่เพียงแต่อนาจาร",
        "reference": []
    },
    {
        "law_name": "การศึกษากฎหมายครอบครัว",
        "section_num": "140",
        "section_content": "สิทธิเรียกค่าทดแทนและอายุความ",
        "reference": []
    },
    {
        "law_name": "การศึกษากฎหมายครอบครัว",
        "section_num": "141",
        "section_content": "1. สิทธิเรียกค่าทดแทน",
        "reference": []
    },
    {
        "law_name": "การศึกษากฎหมายครอบครัว",
        "section_num": "142",
        "section_content": "กรณีที่มีการผิดสัญญาหมั้นหรือการบอกเลิกสัญญาหมั้นเพราะเหตุสำคัญอันเกิดจากการกระทำชั่วอย่างร้ายแรงของคู่หมั้นฝ่ายหนึ่ง หรือค่าทดแทนจากบุคคลอื่นที่ร่วมประเวณีคู่หมั้น เป็นผลให้สิทธิคู่หมั้นอีกฝ่ายหนึ่งมีสิทธิได้ค่าทดแทน ซึ่งกฎหมายได้วางหลักเกณฑ์ในการคำนวณค่าทดแทนดังกล่าวไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "143",
        "section_content": "มาตรา 1447 “ค่าทดแทนอันจะพึงชดใช้แก่กันตามหมวดนี้ให้ศาลวินิจฉัยตามควรแก่พฤติการณ์",
        "reference": []
    },
    {
        "law_name": "การศึกษากฎหมายครอบครัว",
        "section_num": "144",
        "section_content": "สิทธิเรียกร้องค่าทดแทนตามหมวดนี้นอกจากค่าทดแทนตามมาตรา 1440(2) ไม่อาจโอนกันได้และไม่ตกทอดไปถึงทายาท เว้นแต่สิทธินั้นจะได้รับสภาพกันไว้เป็นหนังสือหรือผู้เสียหายได้เริ่มฟ้องคดีตามสิทธินั้นแล้ว",
        "reference": []
    },
    {
        "law_name": "การศึกษากฎหมายครอบครัว",
        "section_num": "145",
        "section_content": "จากบทบัญญัติดังกล่าวนั้น กฎหมายได้กำหนดให้ศาลวินิจฉัยตามควรแห่งพฤติการณ์ โดยศาลมีดุลพินิจที่จะคำนึงถึงเหตุและความร้ายแรงแห่งกรณีด้วย ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "146",
        "section_content": "คำพิพากษาฎีกาที่ 1223/2519 จำเลยได้หมั้นโจทก์และกำหนดจะแต่งงานกันหลังจากโจทก์ไว้ทุกข์ให้บิดาโจทก์แล้ว 3 ปี ระหว่างนั้นโจทก์ตั้งครรภ์กับจำเลยจำเลยแนะนำให้ทำแท้งเมื่อโจทก์ทำแท้งแล้วเกิดป่วยหนัก จำเลยกลับหลบหน้าไปแต่งงานกับหญิงอื่น โจทก์ได้รับความเสียหายทางร่างกาย ชื่อเสียง และต้องเจ็บป่วยเสียเงินค่ารักษาโดยจำเลยมิได้สนใจเมื่อหายป่วยแล้ว ผู้ที่ทราบเรื่องไม่มีผู้ใดประสงค์จะแต่งงานกับโจทก์อีกจำเลยจึงต้องใช้ค่าทดแทนความเสียหายดังกล่าวส่วนของหมั้นอันมีราคาเพียงเล็กน้อยนั้นย่อมตกเป็นสิทธิแก่โจทก์ผู้เสียหายอยู่แล้วตามประมวลกฎหมายแพ่งและพาณิชย์มาตรา 1439 วรรคท้าย จำเลยจะอ้างว่าโจทก์ได้ของหมั้นเป็นการเพียงพอแล้วหาได้ไม่",
        "reference": []
    },
    {
        "law_name": "การศึกษากฎหมายครอบครัว",
        "section_num": "147",
        "section_content": "กรณีตามวรรคสอง ของมาตรา 1447 นั้น หมายความว่า สิทธิเรียกร้องค่าทดแทน ตามมาตรา 1440 (1) และ (3) เป็นสิทธิเฉพาะตัวของคู่หมั้น ซึ่งผู้ทรงสิทธิ์ไม่อาจมีการโอนสิทธิเรียกค่าทดแทนนี้ให้แก่ผู้อื่นได้ และหากคู่สัญญาหมั้นซึ่งเป็นผู้ทรงสิทธิถึงแก่ความตายไปแล้วสิทธิดังกล่าวก็ ไม่เป็นมรดกตกทอดไปยังทายาท เว้นแต่สิทธินั้นจะได้รับสภาพกันไว้เป็นหนังสือหรือผู้เสียหายได้เริ่มฟ้องคดีตามสิทธินั้นแล้ว ตัวอย่างเช่น ผู้รับหมั้นผิดสัญญาหมั้นไม่ยอมสมรสกับชาย ผู้หมั้นมีสิทธิที่จะเรียกร้องให้ผู้รับหมั้นใช้ค่าทดแทนความเสียหายต่อกายหรือชื่อเสียงของตนตามมาตรา 1440(1) โดย ผู้หมั้นจะโอนสิทธิเรียกร้องไปให้บุคคลอื่นเพื่อไปฟ้องผู้รับหมั้นไม่ได้ หรือผู้หมั้นทำสัญญาหมั้นกับผู้รับหมั้นและได้ร่วมประเวณีกับผู้รับหมั้น ต่อมาผู้หมั้นผิดสัญญาหมั้นไม่ยอมสมรสกับผู้รับหมั้น ผู้รับหมั้นจึงมีสิทธิเรียกร้องค่าทดแทนความเสียหายต่อกายจกผู้หมั้นได้ แต่ก่อนที่ผู้รับหมั้นจะฟ้องคดี ผู้รับหมั้นได้ถึงแก่ความตายไปเช่นนี้ ทายาทของผู้รับหมั้นจะรับมรดกสิทธิเรียกร้องเช่นว่านี้มาฟ้องผู้หมั้นไม่ได้เพราะสิทธิเรียกร้องดังกล่าวเป็นสิทธิเฉพาะตัว หรือผู้หมั้นทำสัญญาหมั้นกับผู้รับหมั้น ต่อมาผู้รับหมั้นได้ร่วมประเวณีกับนายแดงโดยสมัครใจ โดยนายแดงก็ทราบว่าผู้รับหมั้นได้หมั้นกับผู้หมั้นแล้ว เมื่อ    ผู้หมั้นได้บอกเลิกสัญญาหมั้นกับผู้รับหมั้นแล้ว ผู้หมั้นก็มีสิทธิเรียกร้องให้นายแดงชดใช้ค่าทดแทนให้แก่ตนได้ นายแดงจึงได้มาทำหนังสือรับสภาพหนี้กับผู้หมั้นว่าจะชดใช้ค่าทดแทนให้ 50,000 บาท ภายใน 3 เดือน เช่นนี้ผู้หมั้นสามารถที่จะโอนสิทธิเรียกร้องตามหนังสือรับสภาพหนี้นี้ให้กับนายขาวได้เพราะเข้าข้อยกเว้นตามที่บัญญัติไว้ในมาตรา 1447 วรรคสอง นายขาวผู้รับโอนสิทธิสามารถฟ้องคดีให้นายแดงชำระหนี้ 50,000 บาท ให้กับตนโดยตรงได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "148",
        "section_content": "2. อายุความ",
        "reference": []
    },
    {
        "law_name": "การศึกษากฎหมายครอบครัว",
        "section_num": "149",
        "section_content": "สำหรับอายุความในหมวดเรื่องของการหมั้นนั้น กฎหมายได้กำหนดไว้ 6 เดือนเท่านั้น เพื่อให้ผู้ทรงสิทธิได้รีบจัดการฟ้องคดีให้แล้วเสร็จไปโดยรวดเร็วอันเป็นนโยบายของรัฐที่ไม่ประสงค์จะให้ทอดทิ้งคดีเกี่ยวกับเรื่องนี้เอาไว้นาน ๆ โดยอายุความเริ่มนับตั้งแต่ขณะที่อาจบังคับสิทธิเรียกร้องได้เป็นต้นไป ซึ่งกฎหมายได้บัญญัติเกี่ยวกับอายุความในเรื่องการหมั้นดังกล่าวไว้ในมาตรา 1447/1 และมาตรา 1447/2 โดยได้บัญญัติไว้ในประมวลกฎหมายแพ่งและพาณิชย์ ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "150",
        "section_content": "มาตรา 1447/1 “สิทธิเรียกร้องค่าทดแทนตามมาตรา 1439 ให้มีอายุความหกเดือนนับแต่วันที่ผิดสัญญาหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "151",
        "section_content": "สิทธิเรียกร้องค่าทดแทนตามมาตรา 1444 ให้มีอายุความหกเดือนนับแต่วันรู้หรือควรรู้ถึงการกระทำชั่วอย่างร้ายแรงอันเป็นเหตุให้บอกเลิกสัญญาหมั้น แต่ต้องไม่เกินห้าปีนับแต่วันกระทำการดังกล่าว",
        "reference": []
    },
    {
        "law_name": "การศึกษากฎหมายครอบครัว",
        "section_num": "152",
        "section_content": "สิทธิเรียกร้องค่าทดแทนตามมาตรา 1444 และมาตรา 1446 ให้มีอายุความหกเดือนนับแต่วันที่ชายหรือหญิงคู่หมั้นรู้หรือควรรู้ถึงการกระทำของผู้อื่นอันจะเป็นเหตุให้เรียกค่าทดแทนและรู้ตัวผู้จะพึงใช้ค่าทดแทนนั้น แต่ต้องไม่เกินห้าปีนับแต่วันที่ผู้อื่นนั้นได้กระทำการดังกล่าว”",
        "reference": []
    },
    {
        "law_name": "การศึกษากฎหมายครอบครัว",
        "section_num": "153",
        "section_content": "มาตรามาตรา 1447/2 “สิทธิเรียกคืนของหมั้นตามมาตรา 1439 ให้มีอายุความหกเดือนนับแต่วันที่ผิดสัญญาหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "154",
        "section_content": "สิทธิเรียกคืนของหมั้นตามมาตรา 1442 ให้มีอายุความหกเดือนนับแต่วันที่ได้บอกเลิกสัญญาหมั้น”",
        "reference": []
    },
    {
        "law_name": "การศึกษากฎหมายครอบครัว",
        "section_num": "155",
        "section_content": "จากบทบัญญัติทั้งสองมาตราดังกล่าวนั้น ได้กำหนดเรื่องอายุความในการเรียกค่าแทนโดยแบ่งเป็น 6 กรณี ดังต่อไปนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "156",
        "section_content": "2.1 สิทธิเรียกร้องค่าทดแทนจากคู่สัญญาหมั้นในกรณีผิดสัญญาหมั้นตามมาตรา 1439 มีอายุความหกเดือนนับแต่วันที่ผิดสัญญาหมั้นนั้น เช่น ชายปฏิเสธไม่ยอมทำการสมรสกับหญิงคู่หมั้นหญิงคู่หมั้นจะต้องฟ้องเรียกค่าทดแทนความเสียหายแก่กายหรือชื่อเสียงตามมาตรา 1440 ภายในกำหนด 6 เดือนนับแต่วันที่ชายปฏิเสธไม่ยอมทำการสมรสด้วยกับตน มิฉะนั้นคดีขาดอายุความ",
        "reference": []
    },
    {
        "law_name": "การศึกษากฎหมายครอบครัว",
        "section_num": "157",
        "section_content": "2.2 สิทธิเรียกร้องค่าทดแทนจากคู่สัญญาหมั้นในกรณีเลิกสัญญาหมั้นเพราะการกระทำชั่วอย่างร้ายแรงของคู่หมั้นภายหลังการหมั้นตามมาตรา 1444 มีอายุความหกเดือนนับแต่วันรู้หรือควรรู้ถึงการกระทำชั่วอย่างร้ายแรงอันเป็นเหตุให้บอกเลิกสัญญาหมั้น แต่ต้องไม่เกินห้าปีนับแต่วันกระทำการดังกล่าวตามมาตรา 1447/1 มิฉะนั้น คดีขาดอายุความ",
        "reference": []
    },
    {
        "law_name": "การศึกษากฎหมายครอบครัว",
        "section_num": "158",
        "section_content": "2.3 สิทธิเรียกร้องค่าทดแทนจากบุคคลอื่นที่มาร่วมประเวณีกับหญิงคู่หมั้นหรือชายคู่หมั้นตามมาตรา 1445 หรือที่มาข่มขืนกระทำชำเราหญิงคู่หมั้นหรือชายคู่หมั้นตามมาตรา 1446 \nมีอายุความหกเดือนนับแต่วันที่ชายหรือหญิงคู่หมั้นได้รู้หรือควรรู้ถึงการกระทำของบุคคลอื่นเช่นว่านั้นและรู้ตัวผู้จะพึงใช้ค่าทดแทน แต่ทั้งนี้ ต้องไม่เกินห้าปีนับแต่วันที่บุคคลอื่นได้กระทำดังกล่าว",
        "reference": []
    },
    {
        "law_name": "การศึกษากฎหมายครอบครัว",
        "section_num": "159",
        "section_content": "2.4 สิทธิเรียกร้องให้คืนของหมั้นจากฝ่ายหญิงในกรณีที่ฝ่ายหญิง ในกรณีที่ฝ่ายหญิงเป็นฝ่ายผิดสัญญาหมั้นตามมาตรา 1439 มีอายุความหกเดือนนับแต่วันที่ผิดสัญญาหมั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "160",
        "section_content": "2.5 สิทธิเรียกร้องให้คืนของหมั้นจากหญิงในกรณีที่ชายบอกเลิกสัญญาหมั้นโดยมีเหตุสำคัญอันเกิดแก่หญิงคู่หมั้นตามมาตรา 1442 มีอายุความหกเดือนนับตั้งแต่วันที่ได้บอกเลิกสัญญาหมั้นตามมาตรา 1447/2 วรรคสอง",
        "reference": []
    },
    {
        "law_name": "การศึกษากฎหมายครอบครัว",
        "section_num": "161",
        "section_content": "2.6 สิทธิเรียกร้องให้คืนสินสอดจากบิดามารดาผู้รับบุตรบุญธรรมหรือผู้ปกครองฝ่ายหญิงในกรณีที่ไม่มีการสมรสโดยมีเหตุสำคัญอันเกิดแก่หญิงหรือโดยมีพฤติการณ์ซึ่งฝ่ายหญิงต้องรับผิดชอบทำให้ชายไม่สมควรหรือไม่อาจสมรสกับหญิงนั้นตามมาตรา 1437 วรรคสาม กฎหมายมิได้กำหนดอายุความไว้ จึงต้องถืออายุความ 10 ปี",
        "reference": []
    }
]