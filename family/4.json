[
    {
        "law_name": "การศึกษากฎหมายครอบครัว",
        "section_num": "1",
        "section_content": "นอกจากความสัมพันธ์ระหว่างคู่สมรสในทางได้มาซึ่งทรัพย์สินหรืออำนาจจัดการสินสมรสแล้ว บางกรณีก็มีภาระของหนี้สินที่เกิดขึ้นในระหว่างสามีภริยาด้วย ก่อนที่คู่สมรสจะทำการสมรสกัน บุคคลทั้งสองอาจจะไปก่อหนี้ไว้กับบุคคลอื่นหรือมีหนี้ต่อกัน เมื่อมาทำการสมรสกันแล้วจึงต้องมีกฎหมายบังคับเกี่ยวกับหนี้ดังกล่าว หนี้ของคู่สมรสไม่ว่าจะมีมาก่อนหรือก่อขึ้นในขณะที่สมรสกันแล้วถือว่าเป็นหนี้ส่วนตัวของคู่สมรสโดยลำพังทั้งสิ้น เฉพาะหนี้ที่ก่อให้เกิดขึ้นระหว่างสมรสบางประเภทเท่านั้นที่ถือว่าเป็นหนี้ร่วมระหว่างคู่สมรสที่คู่สมรสจะต้องรับผิดร่วมกันชำระหนี้ดังกล่าวเต็มจำนวน นอกจากนี้ในระหว่างสมรสคู่สมรสอาจก่อให้เกิดหนี้สินขึ้นได้กับบุคคลอื่น แต่หนี้สินที่เกิดขึ้นนี้อาจเป็นหนี้ที่เกิดขึ้นเพื่อครอบครัว ซึ่งคู่สมรสต้องรับผิดร่วมกันเรียกว่าหนี้ร่วม แต่ขณะเดียวกัน  คู่สมรสอาจก่อให้เกิดหนี้ขึ้นแต่เป็นเรื่องส่วนตัวของแต่ละฝ่าย เช่นนี้เรียกว่าหนี้ส่วนตัว ซึ่งกฎหมายได้บัญญัติชัดเจนว่าอย่างใดเป็นหนี้ที่คู่สมรสจะต้องรับผิดชอบเป็นส่วนตัว และอย่างใดเป็นหนี้ที่คู่สมรสจะต้องรับผิดชอบเป็นส่วนตัว ซึ่งกฎเกณฑ์เกี่ยวกับเรื่องดังกล่าวนี้เกี่ยวกับเรื่องหนี้ของคู่สมรสมี 2 ประเภท คือ หนี้ส่วนตัวและหนี้ร่วม โดยจะได้แยกพิจารณาดังต่อไปนี้\tเนื่องจากว่าในระหว่างที่เป็นคู่สมรสกันนั้น คู่สมรสฝ่ายใดฝ่ายอาจจะก่อหนี้สินขึ้นก็ได้ โดยอาจจะก่อหนี้กับบุคคลภายนอกหรือก่อหนี้ระหว่างกันเองก็ได้ ซึ่งหนี้ที่เกิดขึ้นนั้นคู่สมรสอีกฝ่ายหนึ่งจะต้องร่วมรับผิดหรือไม่ โดยกฎหมายบัญญัติไว้ชัดเจนแล้วว่าอย่างใดเป็นหนี้ที่คู่สมรสจะต้องรับผิดเป็นส่วนตัวและอย่างใดเป็นหนี้ที่สามีภริยาจะต้องรับผิดร่วมกัน โดยแยกพิจารณาดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "2",
        "section_content": "หนี้ส่วนตัว ได้แก่ หนี้ที่คู่สมรสก่อขึ้นก่อนสมรส แม้เป็นหนี้ที่คู่สมรสเป็นหนี้ระหว่างกันเองมาก่อนสมรสก็ตาม หนี้ดังกล่าวเป็นหนี้ส่วนตัวและโดยหลักแล้วคู่สมรสฝ่ายใดเป็นผู้ก่อให้เกิดหนี้ หนี้ที่เกิดขึ้นเป็นหนี้ส่วนตัวของฝ่ายนั้น เว้นแต่เข้าข้อยกเว้นว่าเป็นหนี้ร่วมตามมาตรา 1490 ก่อนสมรสกัน (ประสพสุข  บุญเดช. 2559 : 282) เช่น คู่สมรสกู้เงินจากบุคคลภายนอก หนี้ดังกล่าวเกิดก่อนสมรส เมื่อสมรสกันแล้วย่อมถือเป็นหนี้ส่วนตัวของคู่สมรสฝ่ายนั้น หรือหลังสมรสคู่สมรสกู้ยืมเงินจากบุคคลภายนอกมาเล่นการพนันโดยที่คู่สมรสอีกฝ่ายไม่รู้เห็นเป็นใจหรือให้สัตยาบันแก่การกู้ยืมเงินนั้น หนี้ดังกล่าวแม้เกิดขึ้นในระหว่างสมรส แต่ไม่เข้าหลักเกณฑ์เป็นหนี้ร่วมตามมาตรา 1490 ถือว่าเป็นหนี้ส่วนตัวของคู่สมรสฝ่ายนั้น กล่าวอีกอย่างหนึ่งว่าหนี้ส่วนตัวนั้นกฎหมายไม่ได้กล่าวเอาไว้ แต่เมื่อพิจารณาถึงหนี้ร่วมแล้วพอทำความเข้าใจได้ว่าหนี้ส่วนตัวคือหนี้ที่คู่สมรสก่อขึ้นโดยมิใช่หนี้ร่วมนั่นเอง ถือว่าหนี้นั้นเป็นหนี้ที่คู่สมรสฝ่ายนั้นเป็นผู้รับผิดชอบแต่เพียงผู้เดียว (เสนีย์ ปราโมช. 2508 : 135)",
        "reference": []
    },
    {
        "law_name": "การศึกษากฎหมายครอบครัว",
        "section_num": "3",
        "section_content": "คำพิพากษาศาลฎีกาที่ 1605/2537 ขณะที่จำเลยที่ 1 ไปติดต่อขอสินเชื่อจากโจทก์ จำเลยที่ 1 กับผู้ร้องได้แยกกันอยู่ และจำเลยที่ 1 ไม่ได้นำเงินสินเชื่อที่ได้รับจากโจทก์ไปใช้อุปการะเลี้ยงดูผู้ร้อง หนี้ที่จำเลยที่ 1 เป็นหนี้โจทก์เป็นหนี้ที่จำเลยที่ 1 ก่อขึ้นเพื่อประโยชน์ของจำเลยที่ 1 ฝ่ายเดียว จึงไม่ใช่หนี้ร่วมระหว่างจำเลยที่ 1 กับผู้ร้องตามประมวลกฎหมายแพ่งและพาณิชย์ มาตรา 1490",
        "reference": []
    },
    {
        "law_name": "การศึกษากฎหมายครอบครัว",
        "section_num": "4",
        "section_content": "เมื่อเกิดหนี้ส่วนตัวแล้วนั้น หากว่าจะต้องมีการชำระหนี้เกิดขึ้น ซึ่งกฎหมายได้วางหลักเกี่ยวกับการชำระหนี้ส่วนตัวไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "5",
        "section_content": "มาตรา 1488 “ถ้าคู่สมรสฝ่ายใดฝ่ายหนึ่งต้องรับผิดเป็นส่วนตัวเพื่อชำระหนี้ที่ก่อไว้ก่อนหรือระหว่างสมรส ให้ชำระหนี้นั้นด้วยสินส่วนตัวของฝ่ายนั้นก่อน เมื่อไม่พอจึงให้ชำระด้วยสินสมรสที่เป็นส่วนของฝ่ายนั้น” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 10)",
        "reference": []
    },
    {
        "law_name": "การศึกษากฎหมายครอบครัว",
        "section_num": "6",
        "section_content": "จากบทบัญญัติดังกล่าวนั้น เป็นบทบัญญัติว่าด้วยการเอาชำระหนี้ส่วนตัวของคู่สมรสฝ่ายใดฝ่ายหนึ่งอันเป็นความรับผิดส่วนตัวว่าจะให้บังคับชำระหนี้จากสินส่วนตัวหรือสินสมรสอย่างไร โดยมาตรา 1488 นี้ใช้บังคับ แต่เฉพาะเมื่อคู่สมรสฝ่ายใดฝ่ายหนึ่งต้องรับผิดเป็นส่วนตัวเพื่อชำระหนี้ที่ได้ก่อไว้ก่อนหรือระหว่างสมรส ซึ่งหมายความว่าหนี้ใดไม่ว่าคู่สมรสก่อไว้ก่อนหรือในระหว่างสมรส ซึ่งคู่สมรสต้องรับผิดชำระหนี้นั้นเป็นการส่วนตัวก็อยู่ในบังคับที่จะต้องเอาชำระจากสินส่วนตัวของคู่สมรสฝ่ายใดฝ่ายหนึ่งแล้วแต่กรณี โดยให้ชำระหนี้นั้นด้วยสินส่วนตัวของฝ่ายนั้นก่อน เมื่อไม่พอจึงให้ชำระด้วยสินสมรสที่เป็นของส่วนของฝ่ายนั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "7",
        "section_content": "คำพิพากษาศาลฎีกาที่ 1048/2510 นิติกรรมระหว่างโจทก์จำเลยเป็นนิติกรรมที่เกี่ยวกับหนี้เงิน มิใช่นิติกรรมที่จำเลยทำขึ้นผูกพันสินบริคณห์โดยเฉพาะ เพราะไม่ได้เป็นนิติกรรมในการจัดการหรือจำหน่ายสินบริคณห์ จึงไม่ต้องด้วยลักษณะที่จะบังคับตามประมวลกฎหมายแพ่งและพาณิชย์ มาตรา 38 และมาตรา 138 แม้ผู้ร้องซึ่งเป็นสามีจะได้บอกล้างแล้ว จำเลยก็ยังคงต้องรับผิดเป็นส่วนตัวตามมาตรา 37 และมาตรา 1479 โดยเจ้าหนี้มีสิทธิที่จะบังคับเอาชำระหนี้ด้วยสินส่วนตัวของฝ่ายภริยาผู้ก่อหนี้นั้นก่อนได้ เมื่อไม่พอก็เอาชำระหนี้จากสินบริคณห์ที่เป็นส่วนของฝ่ายภริยาต่อไปอีกได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "8",
        "section_content": "หนี้ที่เกิดขึ้นระหว่างสมรสเฉพาะที่กฎหมายกำหนดไว้รวม 4 ประเภท ตามมาตรา 1488   จึงจะเป็นหนี้ร่วมระหว่างคู่สมรส หนี้เหล่านี้ต้องเป็นหนี้ที่เกี่ยวกับนิติกรรมสัญญาที่กระทำขึ้นเท่านั้น     ไม่รวมถึงหนี้ที่เกิดขึ้นจากการกระทำละเมิดหรือการกระทำอันมิชอบด้วยกฎหมาย (ประสพสุข บุญเดช. 2560 : 104)",
        "reference": []
    },
    {
        "law_name": "การศึกษากฎหมายครอบครัว",
        "section_num": "9",
        "section_content": "หนี้ร่วม ได้แก่ หนี้ที่คู่สมรสได้ก่อให้เกิดขึ้นด้วยกันในระหว่างสมรส หรือหนี้ที่คู่สมรสโดยลำพังก่อขึ้นในระหว่างสมรสและเข้าหลักเกณฑ์ตามมาตรา 1490 แล้ว และเมื่อเป็นหนี้ที่ก่อขึ้นระหว่างสมรสตามมาตรา 1490 แล้ว ไม่ว่าคู่สมรสอีกฝ่าจะรู้เห็นยินยอมด้วยหรือไม่ก็ตาม หนี้นั้นย่อมเป็นหนี้ร่วมเสมอ และคู่สมรสจะต้องรับผิดชอบร่วมกัน เช่น คู่สมรสทั้งสองฝ่ายไปขอยืมเงินด้วยกัน แต่ถ้าไปยืมคนเดียวและนำไปใช้ส่วนตัว อีกฝ่ายหนึ่งไม่ต้องร่วมรับผิดเพราะว่าไม่ใช่หนี้ร่วม ซึ่งการอยู่ร่วมกันฉันคู่สมรสหากฝ่ายใดไปก่อหนี้และไม่ทราบว่าเพื่ออะไรก็มิใช่หนี้ร่วม นอกจากนี้หนี้ร่วมต้องเกิดจากการเป็นคู่สมรสโดยชอบด้วยกฎหมายเท่านั้น หากมิได้เป็นคู่สมรสโดยชอบด้วยกฎหมายไม่อาจมีหนี้ร่วมเกิดขึ้นได้ แม้ว่าหนี้ดังกล่าวจะเกิดขึ้นในขณะที่อยู่กินด้วยกันฉันคู่สมรสก็ตาม",
        "reference": []
    },
    {
        "law_name": "การศึกษากฎหมายครอบครัว",
        "section_num": "10",
        "section_content": "คำพิพากษาศาลฎีกาที่ 1908/2540 หนี้ที่สามีหรือภริยาก่อขึ้นในระหว่างสมรส ซึ่ง ป.พ.พ.มาตรา 1490 บัญญัติให้ถือเป็นหนี้ร่วมนั้น หมายถึง การเป็นสามีภริยากันโดยชอบด้วยกฎหมายแม้ข้อความในหนังสือรับสภาพหนี้จะระบุว่า จำเลยทั้งสองยอมรับผิดชำระหนี้จำนวน 800,000 บาท    พร้อมดอกเบี้ยตามกฎหมายให้แก่ ศ. แต่เมื่อไม่ปรากฏว่าจำเลยที่ 2 ได้ลงชื่อในหนังสือดังกล่าวหรือมีส่วนเกี่ยวข้องด้วย คงมีจำเลยที่ 1 เพียงผู้เดียวที่ลงชื่อไว้ในฐานะลูกหนี้ อีกทั้งในช่วงระยะเวลาที่จำเลยที่ 1 \nก่อหนี้ขึ้นและทำหนังสือรับสภาพหนี้ จำเลยที่ 2 มิได้มีฐานะเป็นภริยาโดยชอบด้วยกฎหมายของจำเลย   ที่ 1 แต่อย่างใด หนี้ที่จำเลยที่ 1 ก่อขึ้นตามหนังสือรับสภาพหนี้ดังกล่าวจึงไม่เป็นหนี้ร่วมระหว่างจำเลย   ที่ 1 กับจำเลยที่ 2",
        "reference": []
    },
    {
        "law_name": "การศึกษากฎหมายครอบครัว",
        "section_num": "11",
        "section_content": "เห็นได้ว่าหนี้ที่คู่สมรสเป็นลูกหนี้ร่วมกันนั้น คือหนี้ที่ทั้งสองก่อขึ้นในระหว่างสมรส ซึ่งกฎหมายได้บัญญัติหลักเกณฑ์เกี่ยวหนี้ร่วมระหว่างคู่สมรสไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "12",
        "section_content": "มาตรา 1490 “หนี้ที่คู่สมรสเป็นลูกหนี้ร่วมกันนั้นให้รวมถึงหนี้ที่คู่สมรสฝ่ายใดฝ่ายหนึ่งก่อให้เกิดขึ้นในระหว่างสมรส ดังต่อไปนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "13",
        "section_content": "หนี้เกี่ยวแก่การจัดการบ้านเรือนแล้วจัดหาสิ่งจำเป็นสำหรับครอบครัว การอุปการะเลี้ยงดูตลอดถึงการรักษาพยาบาลบุคคลในครอบครัวและการศึกษาของบุตรตามสมควรแก่อัตภาพ",
        "reference": []
    },
    {
        "law_name": "การศึกษากฎหมายครอบครัว",
        "section_num": "14",
        "section_content": "หนี้ที่เกี่ยวข้องกับสินสมรส",
        "reference": []
    },
    {
        "law_name": "การศึกษากฎหมายครอบครัว",
        "section_num": "15",
        "section_content": "หนี้ที่เกิดขึ้นเนื่องจากการงานซึ่งคู่สมรสทำด้วยกัน",
        "reference": []
    },
    {
        "law_name": "การศึกษากฎหมายครอบครัว",
        "section_num": "16",
        "section_content": "หนี้ที่คู่สมรสฝ่ายใดฝ่ายหนึ่งก่อขึ้นเพื่อประโยชน์ตนฝ่ายเดียว แต่อีกฝ่ายหนึ่งได้ให้สัตยาบัน” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 10)",
        "reference": []
    },
    {
        "law_name": "การศึกษากฎหมายครอบครัว",
        "section_num": "17",
        "section_content": "หนี้ที่เกิดขึ้นมาในระหว่างสมรสเฉพาะที่มาตรา 1490 ระบุไว้เท่านั้นจึงจะเป็นหนี้ร่วมระหว่างคู่สมรส หนี้อย่างอื่นที่มิใช่ประเภทที่ระบุไว้ในมาตรานี้ไม่ถือว่าเป็นหนี้ร่วม คู่สมรสอีกฝ่ายไม่ต้องร่วมรับผิดชอบด้วย คู่สมรสผู้ก่อหนี้ต้องรับผิดชอบเป็นการส่วนตัวเพียงผู้เดียว เว้นแต่คู่สมรสเป็นลูกหนี้ร่วมกันตามบทบัญญัติในเรื่องหนี้ร่วมตามธรรมดาตามมาตรา 291 และหนี้ของคู่สมรสตามมาตรา 1490 ต้องเป็นหนี้เกี่ยวกับนิติกรรมสัญญาที่กระทำขึ้นเท่านั้น ไม่รวมไปถึงหนี้ที่เกิดจากการกระทำละเมิดหรือกระทำอันมิชอบด้วยกฎหมาย ฉะนั้น แม้คู่สมรสฝ่ายใดฝ่ายหนึ่งจะยักยอกเอาเงินอันเป็นการทำละเมิดแล้วนำเงินไปใช้จ่ายในครอบครัวก็ไม่ถือว่าเป็นหนี้ร่วม (ประสพสุข บุญเดช. 2559 : 285 - 286) แต่หาก คู่สมรสร่วมกันทำละเมิดตามมาตรา 432 หรือเป็นหนี้ที่กฎหมายกำหนดให้ต้องรับผิด เช่น กรณีบุตรผู้เยาว์ทำละเมิด บิดามารดาต้องร่วมรับผิดตามมาตรา 429 เป็นต้น ย่อมเป็นหนี้ร่วมของสามีภริยาตามมาตรา 291 กล่าวโดยสรุปได้ว่า คู่สมรสอาจเป็นลูกหนี้ร่วมกันได้นอกจากที่กำหนดไว้ในมาตรา 291 แล้ว ยังมีหนี้ร่วมที่เกิดขึ้นตามมาตรา 1490 อีกด้วย ส่วนหนี้อื่นนอกจากนี้ไม่ใช่หนี้ร่วมที่คู่สมรสต้องรับผิดร่วมกันแม้เป็นหนี้ที่เกิดระหว่างสมรสก็ไม่ใช่หนี้ร่วม และไม่มีบทสันนิษฐานให้เป็นหนี้ร่วม (ไพโรจน์ กัมพูสิริ และรัศฎา เอกบุตร. 2555 : 119)",
        "reference": []
    },
    {
        "law_name": "การศึกษากฎหมายครอบครัว",
        "section_num": "18",
        "section_content": "จากบทบัญญัติดังกล่าว หนี้ร่วมระหว่างคู่สมรสที่จะต้องรับผิดร่วมกันมีอยู่ 4 ประการ ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "19",
        "section_content": "หนี้เกี่ยวแก่การจัดการบ้านเรือนแล้วจัดหาสิ่งจำเป็นสำหรับครอบครัว การอุปการะเลี้ยงดู ตลอดถึงการรักษาพยาบาลบุคคลในครอบครัวและการศึกษาของบุตรตามสมควรแก่อัตภาพหมายถึง หนี้ที่คู่สมรสก่อขึ้นมาเพื่อที่นำมาจัดการอันจำเป็นในครอบครัว เพื่อทำให้ครอบครัวมีความสุข ฉะนั้นการที่คู่สมรสฝ่ายใดฝ่ายหนึ่งหนึ่งไปจัดการเช่นว่านี้แล้วเกิดหนี้ขึ้นมา หนี้ดังกล่าวจึงเป็นหนี้ร่วมระหว่างคู่สมรส เช่น คู่สมรสเป็นหนี้ค่าซื้อข้าวสารและอาหารมาเลี้ยงดูครอบครัว หรือบุตรป่วยเป็นไข้     คู่สมรสฝ่ายใดฝ่ายหนึ่งพาไปหาหมอเป็นหนี้ค่ายา หรือบุตรไปเรียนหนังสือเป็นหนี้ค่าเล่าเรียนบุตร เหล่านี้ถือว่าเป็นหนี้ร่วมทั้งสิ้น แต่หนี้ดังกล่าวเหล่านี้จะต้องเป็นจำนวนพอสมควรแก่ฐานะทางครอบครัวด้วย หากเป็นจำนวนเกินสมควรแก่ฐานะทางครอบครัวแล้วส่วนที่เกินย่อมไม่ถือว่าเป็นหนี้ร่วม คู่สมรสฝ่ายที่ก่อหนี้ต้องรับผิดต่อเจ้าหนี้นั้นลำพังโดยผู้เดียว เช่น ครอบครัวมีฐานะยากจน คู่สมรสฝ่ายใดฝ่ายหนึ่งไปกู้ยืมเงินเขามาเพื่อส่งบุตรสาวไปเรียนต่างประเทศถือว่าเป็นเรื่องเกินสมควร เป็นต้น สำหรับในส่วนที่เกี่ยวกับค่าอุปการะเลี้ยงดูคือการดูแลให้ความช่วยเหลือในการดำรงชีพอยู่ในครอบครัว และการรักษาพยาบาลบุคคลในครอบครัวเมื่อบุคคลในครอบครัวเจ็บป่วยไม่สบายย่อมจะต้องได้รับการดูแลรักษาพยาบาล เพื่อความปกติสุขในครอบครัว ซึ่งคำว่าบุคคลในครอบครัวน่าจะมิได้หมายความเฉพาะคู่สมรส บุตร บิดา มารดา เท่านั้น แต่น่าจะหมายถึงบุคคลที่อยู่ในความอุปการะเลี้ยงดูของคู่สมรสนั้นด้วย เช่น คนรับใช้ คนขับรถ ญาติพี่น้องที่อยู่ในความอุปการะเลี้ยงดูด้วย (สมชาย  กษิติประดิษฐ์. 2550 : 329 - 330)",
        "reference": []
    },
    {
        "law_name": "การศึกษากฎหมายครอบครัว",
        "section_num": "20",
        "section_content": "คำพิพากษาศาลฎีกาที่ 3289/2522 ค่ารักษาพยาบาลเป็นหนี้ร่วมตามมาตรา 1490(1) สามีต้องรับผิดร่วมกับภริยาในเงินที่ภริยาขอให้โจทก์ออกเงินทดรองค่ารักษาพยาบาลพัทยาไปก่อน",
        "reference": []
    },
    {
        "law_name": "การศึกษากฎหมายครอบครัว",
        "section_num": "21",
        "section_content": "คำพิพากษาศาลฎีกาที่ 2515/2531 จำเลยที่ 2 ได้ทำสัญญาค้ำประกันเพื่อการปฏิบัติงานและเพื่อความเสียหายอันเกิดจากจำเลยที่ 1 ซึ่งเป็นบุตรไว้ต่อโจทก์ โดยผู้ร้องซึ่งเป็นมารดาจำเลยที่ 1 และเป็นภริยาของจำเลยที่ 2 ไม่คัดค้านแต่ไม่ปรากฏว่าผู้ร้องร่วมเป็นคู่สัญญาหรือยินยอมด้วย เมื่อการค้ำประกันดังกล่าวเป็นการเฉพาะตัวของผู้ค้ำประกันโดยตรง ไม่เกี่ยวข้องกับกิจการอันจำเป็นในครอบครัวหรือเกี่ยวข้องกับสินสมรสหรือเกิดจากการงานซึ่งผู้ร้องกับจำเลยที่ 2 ทำด้วยกัน จึงไม่เป็นหนี้ร่วมระหว่างผู้ร้องกับจำเลยที่ 2 ตามประมวลกฎหมายแพ่งและพาณิชย์ มาตรา 1490 ผู้ร้องจึงไม่ต้องผูกพันธ์ในมูลหนี้เรียกทรัพย์คืนและค้ำประกันที่โจทก์ฟ้องจำเลยที่ 1 และที่ 2 สิทธิเรียกร้องขอกันส่วนในที่พิพาทกึ่งหนึ่งซึ่งผู้ร้องมีส่วนในฐานะผู้ถือกรรมสิทธิ์รวมได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "22",
        "section_content": "คำพิพากษาศาลฎีกาที่ 2737/2545 จำเลยที่ 1 นำเงินที่กู้มาได้ไปใช้ในการซ่อมแซมบ้านป้าเพราะป้าดูแลจำเลยที่ 1 มาตั้งแต่เล็กรวมทั้งดูแลบุตรของจำเลยที่ 1 ด้วย การนำเงินกู้ไปซ่อมแซมบ้านของป้าก็เพื่อประโยชน์และความผาสุกของบุตรทั้งสามคนของจำเลยทั้งสอง กรณีจึงเป็นหนี้เกี่ยวแก่การจัดการบ้านเรือนตามประมวลกฎหมายและพาณิชย์ มาตรา 1490(1) จึงเป็นหนี้ร่วมที่จำเลยที่ 2 ซึ่งเป็นสามีต้องร่วมรับผิดด้วย",
        "reference": []
    },
    {
        "law_name": "การศึกษากฎหมายครอบครัว",
        "section_num": "23",
        "section_content": "คำพิพากษาศาลฎีกาที่ 6244/2550 แม้การกู้เงินของจำเลยทั้งสองครั้งจะเป็นการกู้หลังจากจำเลยแยกมาอยู่กับบิดามารดาจำเลยแล้ว แต่จำเลยได้นำบุตรไปเลี้ยงดูด้วย จึงต้องมีภาระค่าใช้จ่ายในส่วนนี้ โจทก์เป็นบิดาต้องมีส่วนอุปการะเลี้ยงดูบุตรเช่นกัน จำเลยนำสืบว่าจำเลยกู้เงินในการกู้ปี 2543 จำเลยได้ระบุในวัตถุประสงค์ขอกู้ว่าซื้อเครื่องคอมพิวเตอร์ และมีหลักฐานใบสั่งซื้อสินค้าส่วนการกู้ในปี 2546 เป็นการกู้เงินเพื่อเหตุฉุกเฉิน ฟังได้ว่าจำเลยกู้เงินสองครั้งดังกล่าวเพื่อเป็นค่าใช้จ่ายของบุตรอันเป็นค่าใช้จ่ายจำเป็นในครอบครัวและเป็นหนี้ที่จำเลยก่อขึ้นในระหว่างสมรส จึงเป็นหนี้ที่โจทก์จำเลยต้องรับผิดอย่างลูกหนี้ร่วมกันตามประมวลกฎหมายแพ่งและพาณิชย์ มาตรา 1490",
        "reference": []
    },
    {
        "law_name": "การศึกษากฎหมายครอบครัว",
        "section_num": "24",
        "section_content": "คำพิพากษาศาลฎีกาที่ 6306/2551 สัญญากู้ยืมเงินเป็นหนี้ที่จำเลยซึ่งเป็นภริยาผู้ร้องก่อให้เกิดขึ้นในระหว่างสมรส และเป็นหนี้เกี่ยวแก่การจัดการบ้านเรือนและจัดหาสิ่งจำเป็นสำหรับครอบครัว การอุปการะเลี้ยงดูตลอดถึงการรักษาพยาบาลบุคคลในครอบครัวและการศึกษาของบุตรตามสมควรแก่อัตภาพ ถือได้ว่าเป็นหนี้ร่วมกันระหว่างผู้ร้องและจำเลยตาม ป.พ.พ. มาตรา 1490(1) แม้ภายหลังจำเลยกับผู้ร้องได้จดทะเบียนหย่าและแบ่งสินสมรสกันก็ไม่กระทบสิทธิของโจทก์ซึ่งเป็นเจ้าหนี้ตามคำพิพากษาที่จะดำเนินการบังคับคดีแก่เงินในบัญชีเงินฝากของผู้ร้อง โจทก์จึงมีสิทธิอายัดเงินในบัญชีเงินฝากของผู้ร้องเพื่อนำมาชำระหนี้ให้โจทก์ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "25",
        "section_content": "หนี้ที่เกี่ยวข้องกับสินสมรสหนี้ที่เกี่ยวกับสินสมรสที่จะเป็นหนี้ร่วมนั้น หมายถึง หนี้ที่เกี่ยวพันกับตัวทรัพย์สินอันเป็นสินสมรสโดยตรง เช่น ค่าใช้จ่ายในการบำรุงรักษาตัวทรัพย์ หนี้เกี่ยวกับการซ่อมแซมบ้านเรือนที่เป็นสินสมรส ซึ่งถ้าหากไม่ซ่อมแซมบ้านเรือนนั้นจะเสียหาย หนี้ค่าภาษีอากรและค่าธรรมเนียมอันเกี่ยวกับสินสมรส หนี้อันเกิดจากสัตว์ที่เป็นสินสมรสไปทำความเสียหายแก่ผู้อื่น หรือหนี้ที่กู้มาเพื่อไถ่ถอนจำนองที่ดินสินสมรส เป็นต้น นอกจากนี้หนี้อันเกิดแต่การฟ้องคดี การต่อสู้คดีหรือการดำเนินคดีเกี่ยวกับการสงวนบำรุงรักษาสินสมรสหรือเพื่อประโยชน์แก่สินสมรสมาตรา 1477 ก็กำหนดให้ถือว่าเป็นหนี้ร่วมระหว่างคู่สมรสด้วย อย่างไรก็ดีหนี้ค่าจ้างทนายความที่คู่สมรสฝ่ายใดฝ่ายหนึ่งฟ้องเพิกถอนการโอนที่ได้กระทำไปโดยหวังจะแบ่งเอาส่วนที่ตนคาดหมายว่าเป็นสินสมรสนั้น ไม่ใช่หนี้ที่เกี่ยวข้องด้วยสินสมรสแต่หนี้ค่าใช้จ่ายในการฟ้องคดีเพื่อเรียกสินสมรสคืนจากบุคคลภายนอก ถือว่าเป็นหนี้ที่เกี่ยวข้องกับสินสมรส (ประสพสุข บุญเดช. 2554 : 283)",
        "reference": []
    },
    {
        "law_name": "การศึกษากฎหมายครอบครัว",
        "section_num": "26",
        "section_content": "ตัวอย่างหนี้ร่วมระหว่างคู่สมรส",
        "reference": []
    },
    {
        "law_name": "การศึกษากฎหมายครอบครัว",
        "section_num": "27",
        "section_content": "คำพิพากษาศาลฎีกาที่ 3141/2532 จำเลยกู้เงินโจทก์ไปไถ่จำนองที่ดินและบ้านอันเป็นสินสมรส หนี้รายนี้จึงเป็นหนี้ที่เกี่ยวข้องกับสินสมรสอันเป็นหนี้ที่สามีภริยาเป็นลูกหนี้ร่วมกันตามประมวลกฎหมายแพ่งและพาณิชย์ มาตรา 1490(2) ผู้ร้องซึ่งเป็นภริยาจำเลยไม่มีสิทธิร้องขอกันส่วนของตน",
        "reference": []
    },
    {
        "law_name": "การศึกษากฎหมายครอบครัว",
        "section_num": "28",
        "section_content": "คำพิพากษาศาลฎีกาที่ 1524/2542 จำเลยที่ 2 เป็นสามีชอบด้วยกฎหมายของจำเลย\nที่ 1 แม้จำเลยที่ 2 ไม่มีชื่อถือกรรมสิทธิ์ในที่ดินพิพาท แต่จำเลยที่ 2 ก็รับว่าที่ดินพิพาทได้มาหลังจากจำเลยทั้งสองสมรสกันอันถือได้ว่าเป็นสินสมรส ซึ่งในวันทำสัญญาจะซื้อขายและวันกลับไปจดทะเบียนโอนกรรมสิทธิ์ที่ดินพิพาท จำเลยที่ 2 ได้ร่วมไปด้วย แสดงว่าจำเลยที่ 2 รู้เห็นให้ความยินยอมในการที่จำเลยที่ 1 ทำนิติกรรมขายที่ดินพิพาทให้แก่โจทก์ จำเลยที่ 2 จึงต้องผูกพันร่วมรับผิดกับจำเลยที่ 1 ด้วย",
        "reference": []
    },
    {
        "law_name": "การศึกษากฎหมายครอบครัว",
        "section_num": "29",
        "section_content": "คำพิพากษาศาลฎีกาที่ 5274/2556 จำเลยเบิกเงินเกินบัญชีจากโจทก์เพื่อนำเงินไปชำระค่าซื้อที่ดินซึ่งเป็นสินสมรส หนี้ระหว่างโจทก์กับจำเลยตามสัญญาเบิกเงินเกินบัญชีซึ่งเป็นหนี้ที่จำเลยก่อให้เกิดขึ้นในระหว่างสมรส และเป็นหนี้ที่เกี่ยวข้องกับสินสมรส จึงเป็นหนี้ที่สามีภริยาเป็นลูกหนี้ร่วมกันตามประมวลกฎหมายแพ่งและพาณิชย์มาตรา 1490(2) จำเลยและผู้ร้องจึงเป็นลูกหนี้ร่วมกันที่จะต้องร่วมกันรับผิดชำระหนี้ให้โจทก์ แม้ผู้ร้องจะมิได้ลงลายมือชื่อให้ความยินยอมในการทำนิติกรรมการเบิกเงินเกินบัญชีและการจดจำนองที่ดินสินสมรส ก็ไม่มีผลให้ผู้ร้องพ้นความผูกพันจากการเป็นลูกหนี้ร่วมกับจำเลยโจทก์มีสิทธิบังคับชำระหนี้จากทรัพย์สินซึ่งเป็นสินสมรสได้ทั้งหมด ตามประมวลกฎหมายแพ่งและพาณิชย์มาตรา 1489 ผู้ร้องจึงไม่มีสิทธิขอกันส่วนเงินที่ได้จากการขายทอดตลาดที่ดินซึ่งเป็นสินสมรส",
        "reference": []
    },
    {
        "law_name": "การศึกษากฎหมายครอบครัว",
        "section_num": "30",
        "section_content": "หนี้ที่เกิดขึ้นเนื่องจากการงานซึ่งคู่สมรสทำด้วยกันการงานทุกอย่างที่คู่สมรสทำด้วยกันและเกิดเป็นหนี้ขึ้นเนื่องจากกิจการนั้นถือว่าเป็นหนี้ร่วมทั้งสิ้น การงานซึ่งคู่สมรสทำด้วยกัน หมายถึง การงานต่าง ๆ ที่ก่อให้เกิดหนี้ขึ้นอันเกี่ยวกับกิจการงานของคู่สมรส เช่น คู่สมรสตั้งร้านขายของคู่สมรสฝ่ายหนึ่งเป็นคนขายของหน้าร้าน คู่สมรสอีกฝ่ายเป็นคนทำบัญชี การที่คู่สมรสฝ่ายใดฝ่ายหนึ่งไปซื้อสินค้ามาใส่ร้านโดยซื้อเชื่อมา หนี้ค่าซื้อสินค้ามานี้เป็นหนี้ร่วม (สมชาย  กษิติประดิษฐ์. 2550 : 332)",
        "reference": []
    },
    {
        "law_name": "การศึกษากฎหมายครอบครัว",
        "section_num": "31",
        "section_content": "ตัวอย่างคำพิพากษาเกี่ยวกับหนี้ที่เกิดขึ้นเนื่องจากการงานซึ่งคู่สมรสทำด้วยกัน",
        "reference": []
    },
    {
        "law_name": "การศึกษากฎหมายครอบครัว",
        "section_num": "32",
        "section_content": "คำพิพากษาศาลฎีกาที่ 912/2514 สามีภริยาร่วมกันจัดสรรที่ดินทำการค้า แม้สามีจะเป็นผู้ลงลายมือชื่อในสัญญาจะขายที่ดินจัดสรรคนเดียว ภริยาก็ต้องรับผิดตามสัญญาที่สามีลงลายมือชื่อไว้คนเดียวนั้นด้วย",
        "reference": []
    },
    {
        "law_name": "การศึกษากฎหมายครอบครัว",
        "section_num": "33",
        "section_content": "คำพิพากษาศาลฎีกาที่ 241/2514 หนี้ที่ ส. กู้เงินโจทก์ เป็นหนี้ที่เกิดขึ้นเนื่องจากการงานที่สามีภริยาทำด้วยกันจึงเป็นหนี้ร่วม แม้ ส. จะตายไปแล้ว จำเลยซึ่งเป็นภริยาในระหว่างที่มูลหนี้เกิดขึ้นต้องรับผิดร่วมด้วย",
        "reference": []
    },
    {
        "law_name": "การศึกษากฎหมายครอบครัว",
        "section_num": "34",
        "section_content": "คำพิพากษาศาลฎีกาที่ 855/2518 ภริยากู้เงินโจทก์ ศาลพิพากษาให้ชำระหนี้แก่โจทก์ 6,500 บาทตามยอม เป็นหนี้ซึ่งสามีมากับภริยา เมื่อมากู้เงินด้วยเพื่อนำไปใช้ในการขับรถรับจ้างบรรทุกของ ถือว่าเกิดจากการงานที่สามีภริยาทำด้วยกันเป็นหนี้ร่วมตามมาตรา 1490(3) สามีขอให้กันส่วนของตนในสินสมรสที่โจทก์บังคับคดีไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "35",
        "section_content": "คำพิพากษาศาลฎีกาที่ 5917/2533 พฤติการณ์ที่ร้านค้าของจำเลยทั้งสองซึ่งเป็นสามีภริยากันมีชื่อเหมือนกับชื่อหมู่บ้านที่โจทก์ส่งวัสดุก่อสร้างมาให้ จำเลยทั้งสองเคยไปดูแลการทำงานของช่างก่อสร้างในหมู่บ้านดังกล่าวและบ้านของจำเลยทั้งสองถูกใช้เป็นสำนักงานโดยมีเสมียนเข้าไปทำงานในบ้าน การที่จำเลยที่ 2 ได้ลงลายมือชื่อในสัญญาชำระหนี้และบันทึกข้อความในฐานะภริยาผู้ให้ความยินยอมแสดงให้เห็นได้ว่ากิจการก่อสร้างหมู่บ้านดังกล่าวเป็นการงานที่จำเลยทั้งสองซึ่งเป็นสามีภริยาทำด้วยกัน ดังนั้น หนี้ที่เกิดเนื่องจากการงานดังกล่าวจึงเป็นหนี้ที่จำเลยที่ 2 ต้องเป็นลูกหนี้ร่วมกันกับจำเลยที่ 1 ตามประมวลกฎหมายแพ่งและพาณิชย์ มาตรา 1490(3)",
        "reference": []
    },
    {
        "law_name": "การศึกษากฎหมายครอบครัว",
        "section_num": "36",
        "section_content": "คำพิพากษาศาลฎีกาที่ 1852/2535 การที่จำเลยที่ 2 ซึ่งเป็นสามีผู้ร้องทำสัญญาเบิกเงินบัญชีธนาคารโจทก์และให้ผู้ร้องสามารถเบิกจ่ายเงินจากบัญชีได้ด้วย โดยจำนองทรัพย์พิพาทไว้แก่โจทก์นั้นย่อมมีเหตุผลให้เชื่อว่าจำเลยที่ 2 กับผู้ร้องร่วมกันกระทำการดังกล่าวเพื่อนำเงินมาลงทุนกับการค้าขายพืชได้ร่วมกันถือว่าเป็นหนี้ร่วมอันเกิดขึ้นเนื่องจากงานซึ่งสามีภริยาทำด้วยกันตามประมวลกฎหมายแพ่งและพาณิชย์ มาตรา 1490(3) จำเลยที่ 2 กับผู้ร้องต้องร่วมกันรับผิด ผู้ร้องจึงไม่มีสิทธิขอกันส่วนของ ผู้ร้องจากทรัพย์พิพาทได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "37",
        "section_content": "หนี้ที่คู่สมรสฝ่ายใดฝ่ายหนึ่งก่อขึ้นเพื่อประโยชน์ตนฝ่ายเดียว แต่อีกฝ่ายหนึ่งได้ให้สัตยาบันหนี้ที่คู่สมรสฝ่ายใดฝ่ายหนึ่งก่อขึ้น ถ้ามิได้กระทำเพื่อประโยชน์แก่ครอบครัวแล้วคงผูกพันแต่เฉพาะคู่สมรสฝ่ายที่ก่อหนี้ขึ้นเท่านั้น แต่ถ้าหากคู่สมรสอีกฝ่ายหนึ่งได้ให้สัตยาบันในหนี้ดังกล่าวนี้เช่นว่านี้ ก็กลายเป็นหนี้ร่วมระหว่างสามีภริยา เช่น คู่สมรสฝ่ายใดฝ่ายหนึ่งไปกู้เงินเขามาซื้อรถยนต์ให้ญาติพี่น้องของตน หนี้เงินกู้ดังกล่าวคู่สมรสฝ่ายนั้นต้องรับผิดชอบแต่เพียงผู้เดียว แต่ถ้าหากคู่สมรสอีกฝ่ายได้ให้สัตยาบันก็ถือว่าเป็นหนี้ร่วม มีผลทำให้คู่สมรสอีกฝ่ายเป็นลูกหนี้ร่วมด้วย ซึ่งการให้สัตยาบันตามมาตรานี้กฎหมายมิได้บัญญัติว่าจะต้องทำอย่างไร ดังนั้น แม้เป็นกิจการที่มีกฎหมายบัญญัติให้ทำเป็นหนังสือหรือจดทะเบียน คู่สมรสให้สัตยาบันด้วยวาจาก็ได้ (ประสพสุข  บุญเดช. 2559 : 294)",
        "reference": []
    },
    {
        "law_name": "การศึกษากฎหมายครอบครัว",
        "section_num": "38",
        "section_content": "นอกจากนี้การที่คู่สมรสฝ่ายหนึ่งลงลายมือชื่อในฐานะเป็นพยานในสัญญาที่คู่สมรสอีกฝ่ายหนึ่งทำขึ้นก็ถือว่าเป็นการให้สัตยาบันในสัญญานั้นโดยปริยายแล้ว เช่น คู่สมรสฝ่ายใดฝ่ายหนึ่งลงลายมือชื่อเป็นพยานในหนังสือรับสภาพหนี้ที่คู่สมรสอีกฝ่ายทำขึ้นก็ดี ในสัญญาจะซื้อจะขายที่ดินก็ดี เหล่านี้ถือว่าคู่สมรสฝ่ายนั้นได้ให้สัตยาบันในหนี้เหล่านี้แล้ว อย่างไรก็ตามหนี้ที่คู่สมรสก่อขึ้นเพื่อประโยชน์ของตนฝ่ายเดียวแล้วคู่สมรสอีกฝ่ายหนึ่งให้สัตยาบันอันจะมีผลทำให้เป็นหนี้ร่วมนี้จะต้องเป็นหนี้ที่เกิดขึ้นระหว่างสมรส ถ้าเป็นหนี้ที่เกิดขึ้นก่อนสมรสแม้ต่อมาภายหลังสมรสแล้วคู่สมรสอีกฝ่ายหนึ่งได้ให้สัตยาบันก็ตาม ก็ถือว่ายังเป็นหนี้ส่วนตัวของฝ่ายที่ก่อหนี้ขึ้นดังเดิมนั่นเองไม่กลายเป็นหนี้ร่วมไปได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "39",
        "section_content": "คำพิพากษาศาลฎีกาที่ 6686/2552 ผู้ร้องเป็นสามีโดยชอบด้วยกฎหมายของ ส. การที่ ส. กู้ยืมเงินโจทก์เป็นจำนวนมาก น่าเชื่อว่านำเงินมาใช้จ่ายในครอบครัวและให้การศึกษาบุตร ทั้งยังต้องใช้เงินรักษาตัวเป็นจำนวนมาก อีกทั้ง ส. นำโฉนดที่ดินไปวางเป็นประกันเงินกู้ให้แก่โจทก์ ผู้ร้องน่าจะทราบดีเพราะผู้ร้องยืนยันว่า ส. ไม่เคยหยิบโฉนดที่ดินโดยไม่บอกกล่าวผู้ร้องก่อน ทั้งผู้ร้องยังเบิกความยอมรับว่า ภายหลังได้รับหนังสือทวงถามหนี้ ผู้ร้องเคยไปพบโจทก์รวม 2 ครั้ง คดีรับฟังได้ว่า ผู้ร้องรู้เห็นในการที่ ส. กู้ยืมเงินจากโจทก์หนี้รายนี้จึงเป็นหนี้ร่วมระหว่างผู้ร้องกับ ส. ตาม ป.พ.พ. มาตรา 1490(4) ผู้ร้องจะต้องร่วมรับผิดกับ ส. ชำระหนี้ให้แก่โจทก์ โจทก์จึงมีสิทธิที่จะบังคับชำระหนี้จากทรัพย์สินซึ่งเป็นสินสมรสได้ทั้งหมด ผู้ร้องไม่มีสิทธิขอให้กับส่วนเงินที่ได้จากการขายทอดตลาดทรัพย์สินรายนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "40",
        "section_content": "คำพิพากษาศาลฎีกาที่ 3425/2545 การที่จำเลยที่ 2 ลงชื่อเป็นพยานและเป็นผู้ให้ความยินยอมในฐานะภรรยาที่ชอบด้วยกฎหมายของจำเลยที่ 1 ผู้ค้ำประกันหนี้ของบริษัท ส. แม้ว่าจำเลยที่ 1 จะมิได้มีส่วนรับเงินไปใช้เป็นการส่วนตัว หรือกิจการของครอบครัวก็ตาม แต่หนี้ดังกล่าวเป็นหนี้ที่เกิดขึ้นจากการที่จำเลยที่ 1 สามีก่อขึ้นในระหว่างสมรสเพื่อประโยชน์ตนฝ่ายเดียวโดยจำเลยที่ 2 ผู้เป็นภรรยาได้ให้สัตยาบันแล้ว จึงเป็นหนี้ร่วมตามประมวลกฎหมายแพ่งและพาณิชย์ มาตรา 1490(4) จำเลยที่ 2 จึงต้องร่วมรับผิดกับจำเลยที่ 1 ชำระหนี้ให้แก่โจทก์",
        "reference": []
    },
    {
        "law_name": "การศึกษากฎหมายครอบครัว",
        "section_num": "41",
        "section_content": "คำพิพากษาศาลฎีกาที่ 2955/2548 ที่จำเลยได้ก่อขึ้นในระหว่างสมรส แม้ตอนที่จำเลยกู้ยืมเงินโจทก์ผู้ร้องจะมิได้ร่วมอยู่ด้วยและไม่ปรากฏว่าจำเลยนำเงินกู้มาใช้ในกิจการใดก็ตาม การที่ผู้ร้องขับรถยนต์พาจำเลยไปที่บ้านโจทก์หลายครั้ง  และผู้ร้องขอผัดผ่อนการชำระหนี้เงินกู้นี้ เมื่อโจทก์ทวงถาม พฤติการณ์ของผู้ร้องดังกล่าวเชื่อได้ว่าผู้ร้องได้ร่วมรู้เห็นและยินยอมให้จำเลยกู้ยืมเงินโจทก์ ถือได้ว่าผู้ร้องให้สัตยาบันหนี้ดังกล่าวแล้ว หนี้รายนี้จึงเป็นหนี้ร่วมระหว่างผู้ร้องกับจำเลยตามประมวลกฎหมายแพ่งและพาณิชย์ มาตรา 1490(4) ผู้ร้องต้องร่วมรับผิดกับจำเลยชำระหนี้ให้แก่โจทก์ โจทก์จึงมีสิทธิที่จะบังคับชำระหนี้จากบ้านพิพาทซึ่งเป็นสินสมรสได้ทั้งหมด ผู้ร้องไม่มีสิทธิขอให้กันส่วนเงินที่ได้จากการขายทอดตลาดบ้านดังกล่าว",
        "reference": []
    },
    {
        "law_name": "การศึกษากฎหมายครอบครัว",
        "section_num": "42",
        "section_content": "คำพิพากษาศาลฎีกาที่ 7631/2552 สามีจำเลยทำสัญญากู้ยืมเงินโดยมีจำเลยซึ่งเป็นภริยาลงลายมือชื่อเป็นพยานในสัญญาจึงถือได้ว่าจำเลยได้ให้สัตยาบันในการทำสัญญากู้ยืมเงินดังกล่าว หนี้กู้ยืมเงินจึงเป็นหนี้ร่วมของสามีจำเลยและจำเลยตามประมวลกฎหมายแพ่งและพาณิชย์ มาตรา 1490(4) โจทก์ในฐานะเจ้าหนี้ย่อมมีสิทธิฟ้องลูกหนี้ทุกคนพร้อมกัน ให้ลูกหนี้ชำระหนี้เป็นส่วน ๆ หรือจะฟ้องลูกหนี้ทีละคนจนกว่าจะได้รับชำระหนี้ครบถ้วนก็ได้ตามมาตรา 291",
        "reference": []
    },
    {
        "law_name": "การศึกษากฎหมายครอบครัว",
        "section_num": "43",
        "section_content": "ในกรณีมูลหนี้ละเมิดเป็นหนี้ที่คู่สมรสกระทำขึ้นแต่ฝ่ายเดียวเป็นมูลหนี้ที่ไม่อาจให้สัตยาบันได้ จึงไม่ใช่หนี้ร่วม เช่น",
        "reference": []
    },
    {
        "law_name": "การศึกษากฎหมายครอบครัว",
        "section_num": "44",
        "section_content": "คำพิพากษาศาลฎีกาที่ 1137/2559 หนี้ที่จำเลยที่ 1 ต้องรับผิดต่อโจทก์เป็นมูลหนี้ละเมิดที่จำเลยที่ 1 กระทำขึ้นแต่ฝ่ายเดียวเป็นการเฉพาะตัว โดยไม่ปรากฎว่าจำเลยที่ 2 ได้มีส่วนร่วมรู้เห็นในการกระทำละเมิดของจำเลยที่ 1 ต่อโจทก์ และมูลหนี้ละเมิดไม่อาจให้สัตยาบันได้ ดังนั้น แม้จำเลยที่ 1 จะนำเงินที่ได้จากการละเมิดต่อโจทก์มาซื้อทรัพย์สินหรือฝากไว้ในธนาคารระบุชื่อจำเลยที่ 1 และที่ 2 เป็นเจ้าของร่วมกัน ก็มิใช่หนี้ร่วมตามความหมายแห่ง ป.พ.พ. มาตรา 1490 จำเลยที่ 2 จึงไม่ต้องร่วมกับจำเลยที่ 1 รับผิดต่อโจทก์ร่วม",
        "reference": []
    },
    {
        "law_name": "การศึกษากฎหมายครอบครัว",
        "section_num": "45",
        "section_content": "หนี้ร่วมตามมาตรา 1490 คู่สมรสต้องจดทะเบียนสมรสกันโดยชอบด้วย",
        "reference": []
    },
    {
        "law_name": "การศึกษากฎหมายครอบครัว",
        "section_num": "46",
        "section_content": "กฎหมาย กรณีคู่สมรสอยู่กินกันโดยไม่ได้จดทะเบียนสมรสและก่อหนี้ซึ่งมีลักษณะเดียวกันกับที่ระบุไว้ในมาตรา 1490 หนี้นั้นก็ไม่ใช่หนี้ร่วมตามความในมาตรา 1490 เพราะคู่สมรสนั้นไม่ใช่คู่สมรสโดยชอบด้วยกฎหมาย",
        "reference": []
    },
    {
        "law_name": "การศึกษากฎหมายครอบครัว",
        "section_num": "47",
        "section_content": "การชำหนี้ร่วมนั้น กฎหมายวางหลักไว้ว่า “ถ้าคู่สมรสเป็นลูกหนี้ร่วมกัน ให้ชำระ",
        "reference": []
    },
    {
        "law_name": "การศึกษากฎหมายครอบครัว",
        "section_num": "48",
        "section_content": "หนี้นั้นจากสินสมรสและสินส่วนตัวของทั้งสองฝ่าย” คือ ถ้าเจ้าหนี้พิสูจน์ได้ว่าหนี้นั้นเป็นหนี้ร่วม เมื่อมี   คำพิพากษาให้ชำระหนี้นั้น เจ้าหนี้ย่อมบังคับได้จากสินสมรสและสินส่วนตัวทั้งสองฝ่าย ทั้งนี้ กฎหมายไม่ได้บังคับว่าจะต้องบังคับจากสินสมรสก่อน แต่ถ้าในเรื่องหนี้ส่วนตัวนั้นกฎหมายบังคับให้เอาจากสินส่วนตัวก่อน (วารี นามสกุล และเบญจวรรณ ธรรมรัตน์. 2554 : 153 - 154)",
        "reference": []
    },
    {
        "law_name": "การศึกษากฎหมายครอบครัว",
        "section_num": "49",
        "section_content": "หนี้ที่คู่สมรสเป็นเจ้าหนี้และลูกหนี้กันเอง",
        "reference": []
    },
    {
        "law_name": "การศึกษากฎหมายครอบครัว",
        "section_num": "50",
        "section_content": "คู่สมรสฝ่ายใดหนึ่งอาจนอกจากจะเป็นหนี้ต่อบุคคลภายนอกยังอาจเป็นหนี้ระหว่างกันได้ โดยอาจจะเป็นหนี้ที่เกิดขึ้นก่อนที่สมรสกัน เช่น ก่อนสมรสคู่สมรสฝ่ายหนึ่งกู้เงินคู่สมรสอีกฝ่ายจำนวน 100,000 บาท แล้วต่อมาคู่สมรสทั้งสองฝ่ายได้สมรสกัน หรือเป็นหนี้กันระหว่างสมรส เช่น คู่สมรสฝ่ายหนึ่งเอาไม้ตีคู่สมรสอีกฝ่ายได้รับบาดเจ็บ คู่สมรสฝ่ายอีกฝ่ายจึงไปฟ้องศาลให้คู่สมรสฝ่ายหนึ่งชดใช้ค่าสินไหมทดแทนในการกระทำละเมิด ศาลพิพากษาให้คู่สมรสฝ่ายหนึ่งชดใช้ค่าสินไหมทดแทนแก่คู่สมรส อีกฝ่ายเป็นเงินจำนวน 15,000 บาท เป็นต้น เมื่อหนี้ที่เกิดขึ้นมาแล้วโดยปกติเจ้าหนี้สามารถฟ้องคดีแล้วยึดหรืออายัดทรัพย์สินได้ หากเป็นกรณีที่หนี้นั้นเป็นหนี้ที่คู่สมรสทั้งสองฝ่าย เป็นเจ้าหนี้และลูกหนี้กันเอง กฎหมายได้วางหลักเกณฑ์ไว้ห้ามมิให้ยึดหรืออายัดทรัพย์สินระหว่างกันเอง ทั้งนี้ เพราะกฎหมายเกรงว่าจะเกิดการแตกร้าวในครอบครัว ซึ่งกฎหมายได้วางเกณฑ์ดังกล่าวไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "51",
        "section_content": "มาตรา 1487 “ในระหว่างที่เป็นคู่สมรสกัน ฝ่ายใดจะยึดหรืออายัดทรัพย์สินของอีกฝ่ายหนึ่งไม่ได้ เว้นแต่เป็นการยึดหรืออายัดทรัพย์สินในคดีที่ฟ้องร้องเพื่อการปฏิบัติหน้าที่หรือรักษาสิทธิระหว่าง   คู่สมรสตามที่บัญญัติไว้โดยเฉพาะในประมวลกฎหมายนี้ หรือที่ประมวลกฎหมายนี้บัญญัติไว้โดยเฉพาะให้คู่สมรสฟ้องร้องกันเองได้ หรือเป็นการยึดหรืออายัดทรัพย์สินสำหรับค่าอุปการะเลี้ยงดูและค่าฤชาธรรมเนียมที่ยังมิได้ชำระตามคำพิพากษาของศาล” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 9-10)",
        "reference": []
    },
    {
        "law_name": "การศึกษากฎหมายครอบครัว",
        "section_num": "52",
        "section_content": "จากบทบัญญัติดังกล่าว เป็นบทบัญญัติที่ใช้บังคับในระหว่างคู่สมรสที่กฎหมายบัญญัติมิให้      คู่สมรสฝ่ายใดฝ่ายหนึ่งจะยึดหรืออายัดทรัพย์สินของอีกฝ่ายหนึ่งในระหว่างที่เป็นคู่สมรสกัน ซึ่งข้อห้ามตามมาตรา 1487 นี้ ห้ามเฉพาะการยึดหรืออายัดทรัพย์ระหว่างกันและกันในฐานะที่ทั้งสองฝ่ายเป็น       คู่สมรสกันเท่านั้น ไม่รวมถึงการฟ้องและการบังคับยึดหรืออายัดทรัพย์สินของกันและกันในฐานะที่เป็นเจ้าของรวม",
        "reference": []
    },
    {
        "law_name": "การศึกษากฎหมายครอบครัว",
        "section_num": "53",
        "section_content": "คำพิพากษาศาลฎีกาที่ 5382/2540 โจทก์ฟ้องขอแบ่งที่ดินที่โจทก์อ้างว่าโจทก์จำเลยทำมาหาได้ร่วมกันในระหว่างอยู่กินฉันสามีภริยาก่อนจดทะเบียนสมรสจึงเท่ากับโจทก์ฟ้องขอแบ่งทรัพย์สินที่โจทก์อ้างว่ามีอยู่ก่อนสมรสอันเป็นทรัพย์สินส่วนตัวตามมาตรา 1471(1) ซึ่งแต่ละฝ่ายในฐานะเจ้าของ ย่อมมีอำนาจจัดการเองได้โดยลำพังตามมาตรา 1473 และมาตรา 1336 แม้ต่อมาโจทก์จำเลยจะจดทะเบียนสมรสกันก็ไม่ทำให้สินส่วนตัวนั้นกลับเป็นสินสมรสได้ หรืออีกนัยหนึ่งการมีกรรมสิทธิ์ในทรัพย์สินใดร่วมกันของสามีภริยาที่มีอยู่ก่อนสมรสแม้จะยังไม่แบ่งปันกันเป็นสัดส่วน ภายหลังสมรสก็หาทำให้ทรัพย์สินนั้นกลายเป็นสินสมรสหรือเป็นทรัพย์สินระหว่างสามีภริยาตามบทบัญญัติแห่งกฎหมายไปไม่ เหตุนี้ที่โจทก์ฟ้องจำเลยขอแบ่งที่ดินที่โจทก์อ้างว่ามีกรรมสิทธิ์ร่วมกันกับจำเลยอยู่ก่อนการสมรส เนื่องจากโจทก์จำเลยไม่ได้อยู่ร่วมกันฉันสามีภริยาอีกต่อไป จึงไม่ใช่การฟ้องร้องเกี่ยวกับทรัพย์สินระหว่างสามีภรรยาอันต้องห้ามมิให้ฟ้องร้องตามบทบัญญัติแห่งบรรพ 5 หมวด 4 ว่าด้วยทรัพย์สินระหว่างสามีภริยา และการห้ามมิให้สามีหรือภริยายึดหรืออายัดทรัพย์สินของอีกฝ่ายหนึ่งตามมาตรา 1487 ก็ไม่ใช่บทบัญญัติห้ามมิให้ฝ่ายหนึ่งฟ้องร้องอีกฝ่ายหนึ่งให้แบ่งทรัพย์สินที่เป็นกรรมสิทธิ์รวมที่มีอยู่ก่อนสมรส เนื่องจากปรากฏว่าโจทก์มีหนังสือขอแบ่งที่ดินดังกล่าวไปยังจำเลย จำเลยได้รับหนังสือแล้วไม่แบ่งให้ โจทก์ย่อมมีอำนาจฟ้องจำเลยให้แบ่งที่ดินตามมาตรา 1363 ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "54",
        "section_content": "หนี้ร่วมระหว่างคู่สมรสเกิดขึ้นมานั้น กฎหมายได้กำหนดให้เจ้าหนี้มีสิทธิที่จะบังคับชำระหนี้เอาจากสินสมรสและสินส่วนตัวของทั้งสองฝ่ายโดยไม่ต้องคำนึงว่าจะต้องบังคับชำระหนี้เอาจากทรัพย์ประเภทใดก่อนและหลัง แล้วจะบังคับชำระหนี้จากทรัพย์ที่เป็นของคู่สมรสฝ่ายใดฝ่ายเดียวจนครบจำนวนหนี้ก็ได้ ซึ่งกฎหมายได้บัญญัติหลักการดังกล่าวไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "55",
        "section_content": "มาตรา 1489 “ถ้าคู่สมรสเป็นลูกหนี้ร่วมกัน ให้ชำระหนี้นั้นจากสินสมรสและสินส่วนตัวของทั้งสองฝ่าย” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 10)",
        "reference": []
    },
    {
        "law_name": "การศึกษากฎหมายครอบครัว",
        "section_num": "56",
        "section_content": "จากบทกฎหมายดังกล่าว เป็นบทบัญญัติถึงหนี้ร่วมซึ่งคู่สมรสเป็นลูกหนี้ร่วมกัน การบังคับเอาชำระหนี้ก็ให้ชำระหนี้นั้นจากสินสมรสและสินส่วนตัวของทั้งสองฝ่าย ซึ่งมาตรา 1489 ใช้บังคับเฉพาะการบังคับชำระหนี้ร่วมซึ่งคู่สมรสเป็นลูกหนี้ร่วมกัน โดยการบังคับเอาชำระหนี้ร่วมดังกล่าวให้ชำระหนี้นั้นจากสินสมรสและสินส่วนตัวของทั้งสองฝ่ายไม่ต้องเรียงลำดับก่อนหลัง แต่การจะบังคับเอาจากสินส่วนตัวของ คู่สมรสฝ่ายใดเพื่อชำระหนี้ร่วมนั้น คู่สมรสฝ่ายนั้นจะต้องอยู่ในฐานะลูกหนี้ตามคำพิพากษา มิฉะนั้นเจ้าหนี้ตามคำพิพากษาจะบังคับเอาชำระหนี้ร่วมจากสินส่วนตัวของคู่สมรส ซึ่งมิได้เป็นลูกหนี้ตาม        คำพิพากษาของตนไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "57",
        "section_content": "หนี้ร่วม คือ หนี้ตามมาตรา 1490(1) ถึง (4) อย่างใดอย่างหนึ่ง การบังคับชำระหนี้กรณีหนี้ร่วม เจ้าหนี้สามารถบังคัลชำระหนี้จากสินสมรสและสินส่วนตัวของคู่สมรสทั้งสองฝ่ายโดยจะบังคับเอาจากสินส่วนตัวหรือสินสมรสก็ได้ หรือจะบังคับเอาจากทรัพย์สินของคู่สมรสฝ่ายใดฝ่ายหนึ่งโดยสิ้นเชิงก็ได้ (ไพโรจน์ กัมพูสิริ และรัศฎา เอกบุตร. 2555 : 117 - 118) แต่การที่เจ้าหนี้จะบังคับชำระหนี้เอาจากสินส่วนตัวของคู่สมรสทั้งสองฝ่ายได้ เจ้าหนี้ต้องฟ้องคู่สมรสทั้งสองฝ่าย หากเจ้าหนี้ฟ้องคู่สมรสฝ่ายหนึ่งฝ่ายเดียวจะบังคับชำระหนี้เอาจากสินสมรสของคู่สมรสที่ไม่ถูกฟ้องด้วยไม่ได้ บังคับได้เฉพาะสินสมรสและสินส่วนตัวของคู่สมรสที่ถูกฟ้องเท่านั้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "58",
        "section_content": "คำพิพากษาศาลฎีกาที่ 523/2534 แม้หนี้ที่โจทก์ฟ้องจำเลยจะเป็นหนี้ร่วมระหว่างจำเลยกับ   ผู้ร้องซึ่งเคยเป็นสามีภริยากันหรือไม่ก็ตาม โจทก์ก็จะนำยึดสินส่วนตัวของผู้ร้อง ซึ่งเป็นบุคคลภายนอกคดีไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "59",
        "section_content": "คำพิพากษาศาลฎีกาที่ 455/2550 จำเลยที่ 2 สามีผู้ร้องได้ทำสัญญาค้ำประกันหนี้ของ บริษัท บ. แก่โจทก์โดยผู้ร้องได้ให้ความยินยอมในภายหลัง และให้ถือเสมือนหนึ่งว่าเป็นการกระทำของผู้ร้องเอง ถือได้ว่าหนี้ตามสัญญาค้ำประกันที่จำเลยที่ 2 เป็นผู้ก่อขึ้นในระหว่างสมรส ผู้ร้องได้ให้สัตยาบันแล้ว      จึงเป็นหนี้ร่วมระหว่างผู้ร้องและจำเลยที่ 2 ตามมาตรา 1490(4) แต่สินส่วนตัวของภริยาไม่ใช่ทรัพย์สินที่เป็นของภริยาซึ่งตามกฎหมายถือได้ว่าเป็นทรัพย์สินของลูกหนี้ตามคำพิพากษาหรือเป็นทรัพย์สินที่อาจบังคับเอาชำระหนี้ตามคำพิพากษาได้ตาม ป.วิ.พ. มาตรา 282 วรรคท้ายโจทก์มิได้ฟ้องผู้ร้องเป็นจำเลย    ผู้ร้องมิได้เป็นลูกหนี้ตามคำพิพากษาของโจทก์ แม้หนี้ที่จำเลยที่ 2 เป็นหนี้โจทก์จะเป็นหนี้ร่วมระหว่างจำเลยที่ 2 กับผู้ร้อง โจทก์ก็ไม่มีอำนาจยึดสินส่วนตัวของผู้ร้องเพื่อชำระหนี้แก่โจทก์ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "60",
        "section_content": "คำพิพากษาศาลฎีกาที่ 4913/2554 หนี้ตามคำพิพากษามีมูลหนี้จากหนี้เงินกู้ซึ่งจำเลยกู้ไปทำไร่อ้อยร่วมกับผู้ร้องอันเป็นหนี้ที่เกิดขึ้นเนื่องมาจากการงานซึ่งสามีภริยาทำด้วยกันตามประมวลกฎหมายแพ่งและพาณิชย์มาตรา 1490(3) จึงเป็นหนี้ร่วมระหว่างจำเลยกับผู้ร้อง แม้ต่อมาจำเลยกับผู้ร้องได้หย่าและแบ่งทรัพย์สินแบ่งความรับผิดในหนี้สินแล้วก็ไม่กระทบสิทธิของเจ้าหนี้ที่จะบังคับชำระหนี้เอาจากสินสมรสและสินส่วนตัวของจำเลยกับผู้ร้องทั้งสองฝ่ายตามมาตรา 1489 หรือบังคับชำระหนี้เอาจากคนใดคนหนึ่งสิ้นเชิงหรือโดยส่วนตัวก็ได้ตามแต่จะเลือกตามมาตรา 291 โจทก์จึงมีสิทธิยึดทรัพย์พิพาทเพื่อชำระหนี้ตามคำพิพากษาได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "61",
        "section_content": "ถ้าคู่สมรสเป็นลูกหนี้ร่วมกันให้ชำระหนี้นั้นจากสินสมรสและสินส่วนตัวของทั้งสองฝ่ายมิได้ หมายความว่าคู่สมรสไม่ต้องรับผิดเป็นส่วนตัวนอกเหนือไปจากทรัพย์สินที่ระบุไว้นั้น แต่บัญญัติเพื่อให้เห็นว่าในระหว่างที่เป็นคู่สมรสกันอยู่การชำระหนี้ย่อมบังคับเอาได้จากทรัพย์สินทั้งสองประเภท",
        "reference": []
    },
    {
        "law_name": "การศึกษากฎหมายครอบครัว",
        "section_num": "62",
        "section_content": "ตัวอย่างคำพิพากษา",
        "reference": []
    },
    {
        "law_name": "การศึกษากฎหมายครอบครัว",
        "section_num": "63",
        "section_content": "คำพิพากษาศาลฎีกาที่ 3745/2530 จำเลยกับผู้ร้องเป็นสามีภริยากัน ไม่รวมการประกอบอาชีพจัดสรรที่ดินและสร้างตึกแถวขาย หนี้ที่โจทก์นำมาฟ้องเกิดจากจำเลยผิดสัญญาขายที่ดินพร้อมตึกแถวที่จำเลยเป็นผู้จัดสรรดังกล่าวให้แก่โจทก์ จึงเป็นหนี้ร่วมตามประมวลกฎหมายแพ่งและพาณิชย์ มาตรา 1489 และโจทก์ชอบที่จะบังคับชำระหนี้จากสินสมรสได้ทั้งหมด ผู้ร้องไม่มีสิทธิกันส่วนของตนไว้",
        "reference": []
    },
    {
        "law_name": "การศึกษากฎหมายครอบครัว",
        "section_num": "64",
        "section_content": "คำพิพากษาศาลฎีกาที่ 4736/2534 แม้ว่าหนี้ที่จำเลยเป็นหนี้โจทก์ตามคำพิพากษาจะเป็นหนี้ร่วมระหว่างจำเลยกับผู้ร้องก็ตาม แต่เมื่อโจทก์มิได้ฟ้องผู้ร้องเป็นจำเลยด้วย โจทก์ก็ยอมไม่มีอำนาจยึด  สินส่วนตัวของผู้ร้องบังคับชำระหนี้แก่โจทก์ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "65",
        "section_content": "คำพิพากษาศาลฎีกาที่ 445/2540 หนังสือให้ความยินยอมของผู้ร้องมีข้อความให้คู่สมรสของ  ผู้ร้องคือจำเลยที่ 2 มีอำนาจทำนิติกรรมทุกชนิดเกี่ยวกับการจัดการสินสมรสของผู้ร้องตามประมวลกฎหมายแพ่งและพาณิชย์ มาตรา 1477 และผู้ร้องยังให้ความยินยอมแก่จำเลยที่ 2 ให้มีอำนาจทำ       นิติกรรมทุกชนิดกับธนาคารโจทก์ได้โดยให้ถือเสมือนหนึ่งเป็นการกระทำของผู้ร้องเอง เมื่อจำเลยที่ 2 ทำสัญญาค้ำประกันหนี้ของบริษัท บ. แก้โจทย์โดยผู้ร้องได้ให้ความยินยอมในภายหลัง ถือได้ว่าหนี้ตามสัญญาค้ำประกันที่จำเลยที่ 2 เป็นผู้ก่อขึ้นในระหว่างสมรสผู้ร้องได้ให้สัตยาบันแล้ว จึงเป็นหนี้ร่วมระหว่างผู้ร้องและจำเลยที่ 2 ตามมาตรา 1490(4) แต่สินส่วนตัวของภริยาไม่ใช่ศัพท์ที่เป็นของภริยาซึ่งตามกฎหมายอาจถือได้ว่าเป็นทรัพย์สินของลูกหนี้ตามคำพิพากษาหรือเป็นทรัพย์สินที่อาจบังคับเอาชำระหนี้ตาม           คำพิพากษาได้ตามประมวลกฎหมายวิธีพิจารณาความแพ่ง มาตรา 282 วรรคท้าย โจทย์มิได้ฟ้องผู้ร้องเป็นจำเลย ผู้ร้องมิได้เป็นลูกหนี้ตามคำพิพากษาของโจทก์ แม้หนี้จำเลยที่ 2 เป็นหนี้โจทก์จะเป็นหนี้ร่วมระหว่างจำเลยที่ 2 กับผู้ร้องโจทก์ก็ไม่มีอำนาจยึดที่พิพาทซึ่งเป็นสินส่วนตัวของผู้ร้องเพื่อชำระหนี้แก่โจทก์",
        "reference": []
    },
    {
        "law_name": "การศึกษากฎหมายครอบครัว",
        "section_num": "66",
        "section_content": "คำพิพากษาศาลฎีกาที่ 6306/2551 สัญญากู้ยืมเงินเป็นหนี้ที่จำเลยซึ่งเป็นภริยาผู้ร้องก่อให้เกิดขึ้นในระหว่างสมรสและเป็นหนี้เกี่ยวแก่การจัดการบ้านเรือนและจัดหาสิ่งจำเป็นสำหรับครอบครัว การอุปการะเลี้ยงดูตลอดถึงการรักษาพยาบาลบุคคลในครอบครัวและการศึกษาของบุตรตามสมควรแก่อัตภาพ ถือได้ว่าเป็นหนี้ร่วมกันระหว่างผู้ร้องและจำเลยตามประมวลกฎหมายแพ่งและพาณิชย์มาตรา 1490(1) แม้ภายหลังจำเลยกับผู้ร้องได้จดทะเบียนหย่าและแบ่งสินสมรสกันก็ไม่กระทบสิทธิของโจทก์ซึ่งเป็นเจ้าหนี้ตามคำพิพากษาที่จะดำเนินการบังคับคดีแก่เงินในบัญชีเงินฝากของผู้ร้อง โจทก์จึงมีสิทธิอายัดเงินในบัญชีเงินฝากของผู้ร้องเพื่อนำมาชำระหนี้ให้โจทก์ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "67",
        "section_content": "เนื่องจากว่าคู่สมรสฝ่ายใดฝ่ายหนึ่งอาจก่อหนี้ขึ้นมาแล้วถูกเจ้าหนี้ฟ้องคดีล้มละลาย มีผลให้     คู่สมรสฝ่ายใดฝ่ายหนึ่งเป็นบุคคลล้มละลายซึ่งมีผลต่อสินสมรส ซึ่งกฎหมายได้บัญญัติเกี่ยวกับสินสมรสกรณีที่คู่สมรสฝ่ายหนึ่งถูกศาลพิพากษาให้ล้มละลายไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "68",
        "section_content": "มาตรา 1491 “ถ้าคู่สมรสฝ่ายใดฝ่ายหนึ่งต้องคำพิพากษาให้ล้มละลาย สินสมรสย่อมแยกจากกันโดยอำนาจกฎหมายนับแต่วันที่ศาลพิพากษาให้ล้มละลายนั้น” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 10)",
        "reference": []
    },
    {
        "law_name": "การศึกษากฎหมายครอบครัว",
        "section_num": "69",
        "section_content": "จากบัญญัติดังกล่าว เป็นบทบัญญัติว่าด้วยการแยกกันของสินสมรสด้วยผลของกฎหมายล้มละลาย เมื่อคู่สมรสฝ่ายใดฝ่ายหนึ่งต้องคำพิพากษาให้ล้มละลาย ถ้าคู่สมรสฝ่ายใดฝ่ายหนึ่งต้อง        คำพิพากษาให้ล้มละลายมิใช่กรณีที่คำสั่งศาลที่ให้พิทักษ์ทรัพย์ชั่วคราวหรือเด็ดขาด สินสมรสย่อมแยก จากกันโดยอำนาจกฎหมายนับแต่วันที่ศาลพิพากษาให้ล้มละลายนั้น เมื่อคู่สมรสฝ่ายใดฝ่ายหนึ่งต้อง          คำพิพากษา การสมรสยังไม่สิ้นสุดลง แต่ทรัพย์สินของคู่สมรสฝ่ายนั้นต้องถูกรวบรวมเพื่อชำระหนี้แก่บรรดาเจ้าหนี้ทั้งหลายในคดีล้มละลาย หากปล่อยให้ทรัพย์สินปนกับคู่สมรสอีกฝ่ายจะทำให้การรวบรวมทรัพย์สินของเจ้าพนักงานพิทักษ์ทรัพย์ทำได้ไม่สะดวกและอาจกระทบต่อสินสมรสของคู่สมรสอีกฝ่ายด้วย จึงต้องแยกสินสมรส และสินสมรสแยกจากกันโดยผลของกฎหมายนับแต่วันที่ศาลพิพากษาให้ล้มละลาย สินสมรสส่วนที่แยกออกจากกันกลายเป็นสินส่วนตัวของแต่ละฝ่าย สินส่วนตัวของฝ่ายที่ศาลพิพากษาให้ล้มละลายย่อมอยู่ในอำนาจจัดการของเจ้าพนักงานพิทักษ์ทรัพย์ ส่วนอีกฝ่ายหนึ่งก็มีอำนาจจัดการสินส่วนตัวของตนได้ (ไพโรจน์ กัมพูสิริ และรัศฎา เอกบุตร. 2555 : 122)",
        "reference": []
    },
    {
        "law_name": "การศึกษากฎหมายครอบครัว",
        "section_num": "70",
        "section_content": "คำพิพากษาศาลฎีกา 1468/2511 สามีหรือภริยาต้องคำพิพากษาให้เป็นคนล้มละลาย สินสมรสย่อมแยกกันโดยอำนาจกฎหมายนับแต่วันที่ศาลพิพากษาให้ล้มละลาย เป็นหน้าที่ของอีกฝ่ายต้องขอกันส่วนของตนไว้",
        "reference": []
    },
    {
        "law_name": "การศึกษากฎหมายครอบครัว",
        "section_num": "71",
        "section_content": "มาตรา 1492 “เมื่อได้แยกสินสมรสตามมาตรา 1484 วรรคสอง มาตรา 1491 หรือมาตรา 1598/17 วรรคสองแล้ว ให้ส่วนที่แยกออกตกเป็นสินส่วนตัวของคู่สมรสฝ่ายใดฝ่ายหนึ่ง และบรรดาทรัพย์สินที่ฝ่ายใดได้มาในภายหลังไม่ให้ถือว่าเป็นสินสมรส แต่ให้เป็นสินส่วนตัวของฝ่ายนั้น",
        "reference": []
    }
]