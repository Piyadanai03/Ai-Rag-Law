[
    {
        "law_name": "เงื่อนไขการสมรส",
        "section_num": "1",
        "section_content": "เงื่อนไขการสมรส",
        "reference": []
    },
    {
        "law_name": "เงื่อนไขการสมรส",
        "section_num": "2", 
        "section_content": "การสมรสเป็นสัญญาประเภทหนึ่งที่มีลักษณะพิเศษซึ่งแตกต่างจากสัญญาธรรมดาทั่วไป เพราะหากเมื่อเกิดสัญญาขึ้นแล้วคู่สัญญาจะต้องมีความผูกพันกันยิ่งกว่าสัญญาทั่วไป จึงมีความจำเป็นที่จะต้องมีเงื่อนไขการสมรส เพื่อให้ชีวิตคู่ของคูสมรสเป็นไปอย่างราบรื่น และในขณะเดียวกันก็ควบคุมให้คู่สมรสปฏิบัติตามสิทธิและหน้าที่ของตนเช่นเดียวกันกับคู่สมรสอื่น ๆ จะต้องปฏิบัติ ซึ่งในแต่ละประเทศ แต่ละสังคมอาจกำหนดแตกต่างกันไป ตามแนวความคิดและขนบธรรมเนียมประเพณีของสังคมนั้น ๆ การแต่งงานซึ่งคนโดยทั่วไปย่อมเข้าใจว่าเป็นการจัดพิธีหรือฉลองมงคลสมรส แต่ตามกฎหมายการสมรสคือนิติกรรมที่คู่สมรสแสดงเจตนาตกลงใช้ชีวิตร่วมกัน โดยกฎหมายกำหนดเงื่อนไข ผลที่ตามมา ตลอดจนการสิ้นสุดของการใช้ชีวิตร่วมกันดังกล่าวไว้อย่าง สำหรับประเทศไทยกฎหมายได้กำหนดเงื่อนไขแห่งการสมรสไว้ 8 ประการ ดังจะกล่าวต่อไปนี้",
        "reference": []
    },
    {
        "law_name": "เงื่อนไขการสมรส",
        "section_num": "3",
        "section_content": "1. ชายและหญิงต้องมีอายุ 18 ปีบริบูรณ์แล้วทั้งสองคน",
        "reference": []
    },
    {
        "law_name": "เงื่อนไขการสมรส",
        "section_num": "4",
        "section_content": "บุคคลทั้งสองฝ่ายจะมาใช้ชีวิตอยู่ร่วมกันเป็นครอบครัวนั้น จะต้องมีวุฒิภาวะพอสมควรไม่ว่าทั้งทางร่างกายและจิตใจ ซึ่งผู้บัญญัติกฎหมายเห็นว่าหากบุคคลทั้งสองฝ่ายมีอายุไม่เกิน 18 ปี  ซึ่งยังเป็นผู้เยาว์และส่วนมากจะมีความคิดความอ่านตลอดจนประสบการณ์ต่าง ๆ รวมทั้งความรับผิดชอบยังน้อยทั้งต่อครอบครัว ต่อสามีภริยา ต่อบุตรที่จะเกิดขึ้นหรือต่อบุคคลภายนอก กฎหมายจึงได้กำหนดให้บุคคลทั้งสองฝ่ายที่จะทำการสมรสกันต้องมีอายุ 18 ปีบริบูรณ์ ซึ่งกฎหมายได้บัญญัติเกี่ยวกับอายุของคู่สมรสไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "5",
        "section_content": "มาตรา 1448 “การสมรสจะทำได้ต่อเมื่อบุคคลทั้งสองฝ่ายมีอายุสิบแปดปีบริบูรณ์แล้ว แต่ในกรณีที่มีเหตุอันสมควร ศาลอาจอนุญาตให้ทำการสมรสก่อนนั้นได้",
        "reference": []
    },
    {
        "law_name": "เงื่อนไขการสมรส",
        "section_num": "6",
        "section_content": "จากบทบัญญัติมาตราดังกล่าวนั้น ได้กำหนดอายุของคู่สมรสไว้ว่าจะต้องมีอายุ 18 ปีบริบูรณ์ขึ้นไป หากว่าฝ่ายใดฝ่ายหนึ่งหรือทั้งสองฝ่ายฝ่าฝฝืนเงื่อนไขโดยทำการสมรสทั้งที่อายุยังไม่ครบ 18 ปีบริบูรณ์ การสมรสนั้นเป็นโมฆียะตามมาตรา 1503 ซึ่งผู้ส่วนได้เสียคือบิดามารดาและคู่สมรสนั้นเองมีสิทธินำคดีขึ้นสู่ศาลขอให้พิพากษาเพิกถอนการสมรสนั้นตามมาตรา 1504 วรรคแรก หากมิได้เพิกถอนการสมรสจนคู่สมรสมีอายุครบ 18 ปีบริบูรณ์ หรือการสมรสระหว่างชายหญิง หญิงเกิดมีครรภ์ขึ้นมาก่อนหญิงอายุครบ 18 ปีบริบูรณ์ กฎหมายถือว่าการสมรสนั้นสมบูรณ์มาตั้งแต่เวลาสมรส จะขอให้ศาลพิพากษาให้เพิกถอนไม่ได้อีกต่อไปตามมาตรา 1504 วรรคสอง เหตุที่กฎหมายกำหนดอายุขั้นต่ำของคู่สมรสไว้ว่าต้องมีอายุครบ 18 ปีบริบูรณ์ เพื่อให้คู่สมรสโตพอที่จะรับผิดชอบในเรื่องการสมรสได้",
        "reference": []
    },
    {
        "law_name": "เงื่อนไขการสมรส",
        "section_num": "7",
        "section_content": "อย่างไรก็ดี หลักการที่ว่าบุคคลทั้งสองฝ่ายจะทำการสมรสกันได้ต่อเมื่อทั้งสองฝ่ายมีอายุครบ 18 ปีบริบูรณ์นั้น มีข้อยกเว้นในกรณีที่มีเหตุอันสมควร ซึ่งบุคคลทั้งสองฝ่ายมีอายุไม่ถึง 17 ปีบริบูรณ์ ทำการสมรสกัน การสมรสในกรณีดังกล่าวนั้นต้องร้องขออนุญาตจากศาลเท่านั้น โดยศาลจะใช้ดุลพินิจก่อนที่จะมีคำสั่งโดยคำนึงถึงประโยชน์ของบุคคลที่ยื่นคำขอและความมั่นคงของการสมรส ทั้งนี้ เพราะการสมรสของบุคคลที่ยังอ่อนอายุนั้นมีแนวโน้มที่จะเลิกรากันได้ง่าย ๆ ตัวอย่างในเรื่องเหตุที่จะมายื่นคำขออนุญาตจากศาล เช่น ชายอายุ 17 ปีบริบูรณ์ หญิงอายุ 15 ปีบริบูรณ์ ลักลอบได้เสียกันจนหญิงตั้งครรภ์ เช่นนี้ หญิงอาจร้องขอให้ศาลมีคำสั่งอนุญาตให้ตนสมรสได้ ทั้งนี้ เพื่อประโยชน์แก่ตนและแก่บุตรที่จะเกิดมา ศาลจะอนุญาตหรือไม่อนุญาต เป็นดุลพินิจของศาล",
        "reference": []
    },
    {
        "law_name": "เงื่อนไขการสมรส",
        "section_num": "8",
        "section_content": "2. บุคคลใดบุคคลหนึ่งต้องไม่เป็นคนวิกลจริต หรือเป็นบุคคลซึ่งศาลสั่งให้เป็นคนไร้ความสามารถ",
        "reference": []
    },
    {
        "law_name": "เงื่อนไขการสมรส",
        "section_num": "9",
        "section_content": "การสมรสคือการที่ชายหญิงตกลงปลงใจที่จะใช้ชีวิตอยู่ร่วมกัน หากว่าฝ่ายใดฝ่ายหนึ่งเป็นบุคคลวิกลจริตที่ศาลสั่งให้เป็นคนไร้ความสามารถ หรือศาลยังไม่สั่งให้เป็นคนไร้ความสามารถ หากทำการสมรสขึ้นมาซึ่งบุคคลเหล่านั้นเป็นคนที่ไม่มีความรู้สึกผิดชอบในการเป็นคู่ครองของกัน    ไม่สามารถใช้สิทธิและปฏิบัติหน้าที่ของคู่สมรสได้ และอาจจะก่อให้เกิดปัญหามากมายในหลังการสมรสได้ กฎหมายจึงห้ามมิให้คนวิกลจริตทำการสมรส หรือเป็นบุคคลซึ่งศาลสั่งให้เป็นคนไร้ความสามารถ โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "10",
        "section_content": "มาตรา 1449 “การสมรสจะกระทำมิได้ถ้าบุคคลใดบุคคลหนึ่งเป็นบุคคลวิกลจริตหรือเป็นบุคคลซึ่งศาลสั่งให้เป็นคนไร้ความสามารถจากบทบัญญัติดังกล่าว หมายความว่า บุคคลฝ่ายใดฝ่ายหนึ่งเป็นบุคคลวิกลจริต หรือเป็นบุคคลซึ่งศาลสั่งให้เป็นคนไร้ความสามารถ บุคคลอีกฝ่ายหนึ่งจะทำการสมรสด้วยมิได้ คู่สมรสต้องไม่เป็นบุคคลวิกลจริตหรือบุคคลที่ศาลสั่งให้เป็นคนไร้ความสามารถ บุคคลวิกลจริตคือบุคคลที่อาการจิตไม่ปกติอย่างหนัก หมดสติในทุกอย่าง อาการนี้ต้องมีอยู่ประจำ หรือบุคคลที่เป็นโรคปัญญาอ่อนหรือสมองได้รับอันตรายถาวร หรือบุคคลที่ป่วยด้วยโรคเนื้องอกในสมอง นอนติดเตียง พูดไม่ได้ หูไม่ได้ยิน เป็นเหมือนคนไม่มีสติสัมปชัญญะ ถือว่าเป็นบุคคลวิกลจริต ส่วนบุคคลซึ่งศาลสั่งให้เป็นคนไร้ความสามารถนั้น หมายถึง บุคคลวิกลจริตถึงขนาดที่ผู้มีส่วนได้เสียร้องต่อศาลให้สั่งให้เป็นคนไร้ความสามารถ เงื่อนไขข้อนี้มีไว้เพื่อประโยชน์ของคนวิกลจริตหรือคนไร้ความสามารถ เป็นการป้องกันมิให้บุคคลดังกล่าวถูกหลอกลวงและเสียเปรียบอีกฝ่ายหนึ่งได้โดยง่าย ความวิกลจริตและความเป็นคนไร้ความสามารถนี้จะต้องเป็นในขณะจดทะเบียนสมรส แต่ถ้าในขณะจดทะเบียนสมรสสามารถพิสูจน์ได้ว่าได้หายจากความวิกลจริตหรือศาลสั่งถอนคำสั่งที่ให้เป็นคนไร้ความสามารถแล้ว บุคคลนั้นก็ย่อมจดทะเบียนสมรสได้เช่นบุคคลทั่วไป หรือเมื่อได้จดทะเบียนสมรสแล้วเกิดอาการวิกลจริตขึ้นหรือถูกศาลสั่งให้เป็นคนไร้ความสามารถ การจดทะเบียนสมรสนั้นก็ยังคงสมบูรณ์",
        "reference": []
    },
    {
        "law_name": "เงื่อนไขการสมรส",
        "section_num": "11",
        "section_content": "อนึ่ง การฝ่าฝืนเงื่อนไขที่กฎหมายกำหนดไว้โดยทำการสมรสกับคนวิกลจริต การสมรสนั้นเป็นโมฆะตามมาตรา 1495 ซึ่งผู้มีส่วนได้เสียมีสิทธินำคดีขึ้นสู่ศาลขอให้มีคำพิพากษาแสดงว่าการสมรสนั้นเป็นโมฆะ และมีผลทำให้การสมรสนั้นเสียเปล่ามาตั้งแต่แรกเริ่ม",
        "reference": []
    },
    {
        "law_name": "เงื่อนไขการสมรส",
        "section_num": "12",
        "section_content": "3. บุคคลสองคนมิได้เป็นญาติสืบสายโลหิตต่อกันหรือเป็นพี่น้องร่วมบิดามารดา หรือร่วมแต่บิดาหรือมารดา \n \t   คู่สมรสต้องไม่เป็นญาติสืบสายโลหิตโดยตรงขึ้นไปหรือลงมา หรือพี่น้องร่วมบิดามารดาหรือร่วมแต่บิดาหรือมารดา สืบเนื่องมาจากเหตุผลทางการแพทย์ เพราะบุตรของญาติสายโลหิตซึ่งสมรสกันจะมีความผิดปกติทางสมองเป็นโรคปัญญาอ่อนหรือมีร่างกายอ่อนแอ และยังมีเหตุผลในทางศีลธรรมเพราะการสมรสที่ฝ่าฝฝืนเงื่อนไขข้อนี้กระทบกระเทือนความรู้สึกของสังคมในทางศีลธรรม \n \t   การสมรสระหว่างญาติพี่น้องที่ใกล้ชิดกัน ถือว่าการสมรสดังกล่าวเป็นการผิดจารีตประเพณีและศีลธรรมอันดีของประชาชน ยิ่งกว่านั้นในทางแพทย์ยังถือว่าการสมรสระหว่างญาติพี่น้องที่ใกล้ชิดกันเป็นเหตุให้บุตรที่เกิดมานั้นอาจเป็นโรคปัญญาอ่อนหรือมีสุขภาพไม่แข็งแรง ซึ่งกฎหมายได้ห้ามมิให้ญาติพี่น้องที่ใกล้ชิดกันสมรสกัน โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "13",
        "section_content": "มาตรา 1450 “บุคคลสองคนซึ่งเป็นญาติสืบสายโลหิตโดยตรงขึ้นไปหรือลงมาก็ดี เป็นพี่น้องร่วมบิดามารดาหรือร่วมแต่บิดาหรือมารดาก็ดี จะทำการสมรสไม่ได้ ความเป็นญาติดังกล่าวมานี้ให้ถือตามสายโลหิตโดยไม่คำนึงว่าจะเป็นญาติโดยชอบด้วยกฎหมายหรือไม่",
        "reference": []
    },
    {
        "law_name": "เงื่อนไขการสมรส",
        "section_num": "14",
        "section_content": "จากบทบัญญัติดังกล่าวนั้น ห้ามมิให้บุคคลสองคนซึ่งเป็นญาติสืบสายโลหิตโดยตรงขึ้นไปหรือลงมาก็ดี เป็นพี่น้องร่วมบิดามารดาหรือร่วมแต่บิดาหรือมารดาก็ดี จะทำการสมรสกันไม่ได้ ความเป็นญาติดังกล่าวมานี้ให้ถือตามสายโลหิต โดยไม่คำนึงว่าจะเป็นญาติโดยชอบด้วยกฎหมายหรือไม่",
        "reference": []
    },
    {
        "law_name": "เงื่อนไขการสมรส",
        "section_num": "15",
        "section_content": "3.1 ญาติสืบสายโลหิตโดยตรงขึ้นไป คือ บิดา มารดา ปู่ ย่า ตา ยาย และทวด เช่น บุตรสาวสมรสกับบิดาไม่ได้",
        "reference": []
    },
    {
        "law_name": "เงื่อนไขการสมรส",
        "section_num": "16",
        "section_content": "3.2 ญาติสืบสายโลหิตโดยตรงลงมา คือ บุตร หลาน เหลนและลื่อ เช่น บิดาสมรสกับหลานสาวไม่ได้ มารดาสมรสกับบุตรชายไม่ได้ เป็นต้น",
        "reference": []
    },
    {
        "law_name": "เงื่อนไขการสมรส",
        "section_num": "17",
        "section_content": "3.3 พี่น้องร่วมบิดามารดาเดียวกัน",
        "reference": []
    },
    {
        "law_name": "เงื่อนไขการสมรส",
        "section_num": "18",
        "section_content": "3.4 พี่น้องร่วมแต่บิดาหรือมารดา",
        "reference": []
    },
    {
        "law_name": "เงื่อนไขการสมรส",
        "section_num": "19",
        "section_content": "4. ผู้รับบุตรบุญธรรมและบุตรบุญธรรมจะสมรสกันไม่ได้",
        "reference": []
    },
    {
        "law_name": "เงื่อนไขการสมรส",
        "section_num": "20",
        "section_content": "การสมรสระหว่างผู้รับบุตรธรรมกับบุตรบุญธรรมก่อให้เกิดความรู้สึกที่ไม่ดีขึ้นและยังเป็นการผิดธรรมเนียมประเพณี คู่สมรสต้องไม่เป็นผู้รับบุตรบุญธรรมกับบุตรบุญธรรม กฎหมายห้ามเพราะการสมรสดังกล่าวอาจขัดกับความรู้สึกหรือสำนึกของสังคม แต่เนื่องจากผู้รับบุตรบุญธรรมกับบุตรบุญธรรมไม่มีความสัมพันธ์เป็นญาติสืบสายโลหิต ทั้งการสมรสดังกล่าวยังไม่ถึงขนาดขัดต่อความสงบเรียบร้อยหรือศีลธรรมอันดีของประชาชน กฎหมายจึงไม่บัญญัติให้การสมรสที่ฝ่าฝืนเงื่อนไขนี้เป็นโมฆะหรือโมฆียะเมื่อไม่มีกฎหมายครอบครัวบัญญัติให้การสมรสที่ฝ่าฝืนเงื่อนไขข้อนี้เป็นโมฆะหรือโมฆียะ การสมรสดังกล่าวจึงมีผลสมบูรณ์ ไม่เป็นโมฆะหรือโมฆียะเพราะการสมรสที่เป็นโมฆะหรือโมฆียะจะต้องพิจารณาจากบทบัญญัติมาตรา 1494 และมาตรา 1503 เท่านั้น และกรณีไม่ตกเป็นโมฆะตามประมวลกฎหมายแพ่งและพาณิชย์มาตรา 150 ซึ่งเป็นหลักทั่วไป เพราะขัดต่อมาตรา 1494 ซึ่งกฎหมายได้บัญญัติห้ามการสมของบุคคลดังกล่าวไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "21",
        "section_content": "มาตรา 1451“ผู้รับบุตรบุญธรรมและบุตรบุญธรรมจะสมรสกันไม่ได้”",
        "reference": []
    },
    {
        "law_name": "เงื่อนไขการสมรส",
        "section_num": "22",
        "section_content": "จากบทบัญญัติดังกล่าวนั้น ผู้รับบุตรบุญธรรมและบุตรบุญธรรม หมายความว่า จะต้องเป็นบุตรบุญธรรมโดยชอบด้วยกฎหมายตามบทบัญญัติว่าด้วยบุตรบุญธรรม โดยการรับบุตรบุญธรรมจะสมบูรณ์ต่อเมื่อได้จดทะเบียนตามกฎหมาย ตามมาตรา 1598/27 และการที่กฎหมายห้ามมิให้มีการสมรสกันระหว่างผู้รับบุตรบุญธรรมกับบุตรบุญธรรมนั้น เนื่องจากว่ากฎหมายถือว่าผู้รับบุตร    บุญธรรมและบุตรบุญธรรมเป็นบิดามารดาและบุตรต่อกัน แต่เนื่องจากผู้รับบุตรบุญธรรมและบุตร บุญธรรมไม่มีความสัมพันธ์ในทางญาติสืบสายโลหิตจึงไม่มีเหตุผลในทางการแพทย์ที่ห้ามมิให้ทำการสมรส ทั้งยังน่าจะไม่ถึงขนาดขัดต่อความสงบเรียบร้อยหรือศีลธรรมอันดีของประชาชน ฉะนั้น กฎหมายจึงมิได้บัญญัติให้การสมรสที่ฝ่าฝืนเงื่อนไขข้อนี้เป็นโมฆะหรือโมฆียะ หรือเสื่อมเสียแต่ประการใด แต่ให้ถือว่าการรับบุตรบุญธรรมย่อมเป็นอันยกเลิกเมื่อมีการสมรสฝ่าฝืนมาตรา 1451 เป็นไปตามมาตรา 1598/32 ด้วยเหตุนี้จึงถือว่าการสมรสระหว่างบุตรบุญธรรมและผู้รับบุตรบุญธรรม เช่นว่านี้เป็นอันสมบูรณ์ทุกประการ มีผลเพียงแต่ว่าการรับบุตรบุญธรรมเป็นอันยกเลิกไปโดยบทบัญญัติของกฎหมาย",
        "reference": []
    },
    {
        "law_name": "เงื่อนไขการสมรส",
        "section_num": "23",
        "section_content": "5. บุคคลที่มีคู่สมรสอยู่แล้วจะทำการสมรสซ้อนอีกไม่ได้\n \tการใช้ประมวลกฎหมายแพ่งและพาณิชย์ บรรพ 5 ว่าด้วยครอบครัวแล้ว กฎหมายได้เปลี่ยนหลักการไปเป็นว่าให้บุคคลมีคู่สมรสได้เพียงคนเดียว คู่สมรสจะต้องไม่มีคู่สมรสอยู่ก่อนในขณะสมรสหรือห้ามสมรสซ้อน เนื่องจากการสมรสขณะที่คู่สมรสฝ่านใดฝ่ายหนึ่งหรือทั้งสองฝ่ายมีคู่สมรสอยู่แล้วนั้นขัดต่อต่อความสงบเรียบร้อยหรือศีลธรรมอันดีของประชาชน ทำให้ความสัมพันธ์ในครอบครัวเดิมแตกร้าวได้",
        "reference": []
    },
    {
        "law_name": "เงื่อนไขการสมรส",
        "section_num": "24",
        "section_content": "นอกจากนี้ จะเห็นได้ว่าการสมรสกับผู้ซึ่งมีคู่สมรสอยู่แล้วนั้นเป็นการผิดศีลธรรมและจารีตประเพณีอันดียิ่งของธรรมเนียมประเพณีไทย การที่ได้ทำการสมรสกันผู้ซึ่งมีครอบครัวอยู่แล้วเท่ากับเป็นการแย่งคู่ครองของคนอื่นทำให้ครอบครัวนั้นแตกแยกไม่สงบสุข ก่อให้เกิดความแตกร้าวในครอบครัวเดิม ซึ่งกฎหมายได้บัญญัติห้ามการสมรสดังกล่าวไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "25",
        "section_content": "มาตรา 1452 “บุคคลจะทำการสมรสในขณะที่ตนมีคู่สมรสอยู่ไม่ได้",
        "reference": []
    },
    {
        "law_name": "เงื่อนไขการสมรส",
        "section_num": "26",
        "section_content": "จากบทบัญญัติดังกล่าว หมายความว่า บุคคลจะทำการสมรสได้ต่อเมื่อไม่มีภรรยาหรือสามีอยู่ก่อนและเพื่อให้หลักการนี้มีประสิทธิภาพ กฎหมายจึงได้บัญญัติว่าการสมรสจะต้องจดทะเบียนจึงจะสมบูรณ์ ทั้งนี้ เพื่อให้นายทะเบียนสมรสได้มีโอกาสสอบถามว่ามีคู่สมรสอยู่ก่อนแล้วหรือไม่ หากมีภรรยาหรือสามีอยู่ก่อนแล้วนายทะเบียนก็จะไม่จดทะเบียนสมรสให้ และถ้าหากบุคคลนั้นมีคู่สมรสอยู่แล้วแต่กลับไปแจ้งกับนายทะเบียนว่ายังเป็นโสดไม่มีคู่สมรสบุคคลที่แจ้งก็มีความผิดอาญาฐานแจ้งความเท็จต่อเจ้าพนักงานตามประมวลกฎหมายอาญามาตรา 137 ซึ่งคู่สมรสเดิมและคู่สมรสใหม่ที่ไม่ได้ร่วมกระทำความผิดด้วยมีอำนาจฟ้องขอให้ลงโทษได้เพราะถือเป็นผู้เสียหาย",
        "reference": []
    },
    {
        "law_name": "เงื่อนไขการสมรส",
        "section_num": "27",
        "section_content": "ผลของการสมรสในขณะที่ชายหรือหญิงมีคู่สมรสอยู่แล้ว ถือว่าเป็นการฝ่าฝืนเงื่อนไขที่เป็นการขัดต่อความสงบเรียบร้อยและศีลธรรมอันดีของประชาชน ดังนั้น การสมรสเช่นว่านี้จึงเป็นโมฆะตามมาตรา 1495 ผู้มีส่วนได้เสียมีสิทธิกล่าวอ้างขึ้นว่าการสมรสซ้อนนั้นเป็นโมฆะ หรือจะนำคดีมาสู่ศาลเพื่อขอให้มีคำพิพากษาแสดงว่าการสมรสซ้อนนั้นเป็นโมฆะก็ได้ เมื่อมีการกล่าวอ้างหรือเมื่อศาลมีคำพิพากษาแล้ว การสมรสซ้อนครั้งหลังนี้ย่อมเสียเปล่ามาตั้งแต่แรกเริ่มแต่ถ้ายังไม่มีการกล่าวอ้างหรือคำพิพากษาดังกล่าวก็ต้องถือว่าชายหญิงในการสมรสครั้งหลังนั้นยังคงเป็นสามีภริยากันตามกฎหมาย การสมรสซ้อนนี้แม้คู่สมรสจะกระทำการสมรสโดยสุจริตไม่ทราบว่ามีการสมรสเดิมอยู่แล้ว  ก็ตามก็ไม่มีผลทำให้สมบูรณ์ขึ้นมาได้ ยังคงเป็นโมฆะอยู่นั้นเอง แต่คู่สมรสผู้ทำการโดยสุจริตไม่เสื่อมสิทธิที่ได้มาเพราะการสมรสนั้นก่อนที่ตนจะรู้เหตุที่ทำให้การสมรสเป็นโมฆะ",
        "reference": []
    },
    {
        "law_name": "เงื่อนไขการสมรส",
        "section_num": "28",
        "section_content": "อนึ่ง ความเป็นโมฆะของการสมรสที่ฝ่าฝืนมาตรา 1452 ไม่อาจให้สัตยาบันแก่กันได้ แม้หากต่อมาการสมรสครั้งก่อนจะสิ้นสุดลง ก็ไม่ทำให้การสมรสซ้อนกลับมีผลเป็นการสมรสที่ชอบขึ้นมาได้ไม่",
        "reference": []
    },
    {
        "law_name": "เงื่อนไขการสมรส",
        "section_num": "29",
        "section_content": "6. การสมรสของหญิงที่ชายผู้เป็นคู่สมรสตาย",
        "reference": []
    },
    {
        "law_name": "เงื่อนไขการสมรส",
        "section_num": "30",
        "section_content": "หญิงที่ชายผู้เป็นคู่สมรสตายหรือการสมรสสิ้นสุดลงด้วยการหย่าหรือเหตุอื่นก็ตาม กฎหมายไม่ได้ห้ามหญิงที่ชายผู้เป็นคู่สมรสตายสมรสใหม่แต่อย่างใด แต่เพื่อเป็นการป้องกันไม่ให้เกิดปัญหาว่าบุตรที่เกิดมาภายหลังจากที่หญิงที่ชายผู้เป็นคู่สมรสตายสมรสกับชายใหม่นั้นเป็นบุตรของสามีเก่าหรือสามีใหม่ ซึ่งกฎหมายได้กำหนดเงื่อนของหญิงที่ชายผู้เป็นคู่สมรสตายที่จะทำการสมรสใหม่นั้น โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "31",
        "section_content": "มาตรา 1453 “หญิงที่ชายผู้เป็นคู่สมรสตายหรือที่การสมรสสิ้นสุดลงด้วยประการอื่น จะทำการสมรสใหม่ได้ต่อเมื่อการสิ้นสุดแห่งการสมรสได้ผ่านพ้นไปแล้วไม่น้อยกว่าสามร้อยสิบวัน   เว้นแต่",
        "reference": []
    },
    {
        "law_name": "เงื่อนไขการสมรส",
        "section_num": "32",
        "section_content": "(1) คลอดบุตรแล้วในระหว่างนั้น",
        "reference": []
    },
    {
        "law_name": "เงื่อนไขการสมรส",
        "section_num": "33",
        "section_content": "(2) สมรสกับคู่สมรสเดิม",
        "reference": []
    },
    {
        "law_name": "เงื่อนไขการสมรส",
        "section_num": "34",
        "section_content": "(3) มีใบรับรองแพทย์ประกาศนียบัตรหรือปริญญาซึ่งเป็นผู้ประกอบการรักษาโรคในสาขาเวชกรรมได้ตามกฎหมายว่ามิได้มีครรภ์ หรือ",
        "reference": []
    },
    {
        "law_name": "เงื่อนไขการสมรส",
        "section_num": "35",
        "section_content": "(4) มีคำสั่งศาลให้สมรสได้”",
        "reference": []
    },
    {
        "law_name": "เงื่อนไขการสมรส",
        "section_num": "36",
        "section_content": "จากบทบัญญัติดังกล่าวจะเห็นได้ว่าบัญญัติขึ้นมามีไว้สำหรับหญิงเท่านั้น ฉะนั้น มาตรา 1453 จึงบัญญัติห้ามไว้ว่าหญิงที่เคยสมรสมาแล้วแต่สามีตายหรือหย่าขาดจากสามีหรือศาลเพิกถอนการสมรสที่เป็นโมฆียะจะสมรสใหม่ในทันทีไม่ได้ จะต้องรอให้ระยะเวลาไม่น้อยกว่า 310 วันได้ผ่านพ้นไปเสียก่อน ซึ่งระยะเวลา 310 วันนี้เป็นเวลานานที่สุดที่ทารกจะอยู่ในครรภ์มารดาได้ แต่มาตราดังกล่าวยังมีข้อยกเว้นให้หญิงที่ชายผู้เป็นคู่สมรสตายทำการสมรสได้ทันทีโดยไม่ต้องรอกำหนดระยะเวลา 310 วัน",
        "reference": []
    },
    {
        "law_name": "เงื่อนไขการสมรส",
        "section_num": "37",
        "section_content": "6.1 หญิงนั้นได้คลอดบุตรแล้ว ทั้งนี้ เพราะหมดปัญหาข้อสงสัยเกี่ยวกับการมีทารกที่เกิดจากสามีเดิมอยู่ในครรภ์หรือไม่แล้ว",
        "reference": []
    },
    {
        "law_name": "เงื่อนไขการสมรส",
        "section_num": "38",
        "section_content": "6.2 หญิงนั้นสมรสกับสามีคนเดิม ทั้งนี้ เพราะแม้หญิงจะมีทารกที่เกิดจากสามีเดิมอยู่ในครรภ์ก็ไม่มีปัญหาเกี่ยวกับการเป็นบิดากับบุตรแต่อย่างใด",
        "reference": []
    },
    {
        "law_name": "เงื่อนไขการสมรส",
        "section_num": "39",
        "section_content": "6.3 มีใบรับรองแพทย์ว่าหญิงนั้นมิได้มีครรภ์ เมื่อแพทย์ได้ตรวจพิสูจน์แล้วว่าหญิงมิได้ มีครรภ์ ไม่มีปัญหาเกี่ยวกับบุตรที่จะเกิดมาใหม่ว่าเป็นบุตรของใครแล้ว หญิงนั้นก็สมรสใหม่ได้ทันที แต่แพทย์ที่ออกใบรับรองว่าหญิงมิได้มีครรภ์นี้จะต้องเป็นแพทย์ประกาศนียบัตรหรือปริญญาบัตรซึ่งเป็นผู้ประกอบการรักษาโรคในสาขาเวชกรรม หรือแพทย์แผนโบราณ",
        "reference": []
    },
    {
        "law_name": "เงื่อนไขการสมรส",
        "section_num": "40",
        "section_content": "6.4 มีคำสั่งศาลให้หญิงนั้นทำการสมรสได้ ในกรณีจำเป็นหญิงอาจขอต่อศาลให้ทำการสมรสภายในสามร้อยสิบวันได้ อย่างใดจะเรียกว่าเป็นกรณีจำเป็นก็คงต้องขึ้นอยู่กับข้อเท็จจริงเป็นเรื่อง ๆ ไปประกอบกับดุลพินิจของศาล เช่น หญิงมีครรภ์กับคู่สมรสเดิม แต่ภายหลังการหย่าไม่สามารถจะเลี้ยงตัวเองได้จึงจำเป็นต้องหาผู้อื่นมาอุปการะเลี้ยงดูตน ซึ่งหากศาลเห็นสมควรศาลก็จะสั่งอนุญาตให้หญิงนั้นทำการสมรสก่อนการสิ้นสุดของการสมรสครั้งก่อนจะพ้นสามร้อยสิบวัน",
        "reference": []
    },
    {
        "law_name": "เงื่อนไขการสมรส",
        "section_num": "41",
        "section_content": "การสมรสของหญิงหม้ายที่ฝ่าฝืนเงื่อนไขตามมาตรา 1453 นี้กฎหมายมิได้บัญญัติไว้ว่าผลจะเป็นอย่างไร ฉะนั้น จึงต้องถือว่าเป็นการสมรสที่สมบูรณ์ตลอดไปโดยไม่เป็นโมฆะหรือโมฆียะ และบุตรที่เกิดมาภายในสามร้อยสิบวันนับแต่วันที่การสมรสสิ้นสุดลงนั้นมาตรา 1537 ให้สันนิษฐานไว้ก่อนว่าเป็นบุตรที่ชอบด้วยกฎหมายของชายผู้เป็นสามีคนใหม่",
        "reference": []
    },
    {
        "law_name": "เงื่อนไขการสมรส",
        "section_num": "42",
        "section_content": "7. ผู้เยาว์จะทำการสมรสได้ต่อเมื่อได้รับความยินยอมของบิดามารดาหรือผู้ปกครองและวิธีการให้ความยินยอม",
        "reference": []
    },
    {
        "law_name": "เงื่อนไขการสมรส",
        "section_num": "43",
        "section_content": "7.1 ผู้เยาว์จะทำการสมรสได้ต่อเมื่อได้รับความยินยอมของบิดามารดาหรือผู้ปกครอง",
        "reference": []
    },
    {
        "law_name": "เงื่อนไขการสมรส",
        "section_num": "44",
        "section_content": "ดังที่ได้กล่าวมาแล้วว่าผู้เยาว์หรือบุคคลที่มีอายุยังไม่ครบ 20 ปีบริบูรณ์ ยังอยู่ใต้อำนาจปกครองของบิดา มารดาหรือผู้ปกครอง ซึ่งอยู่ในฐานะที่จะตัดสินใจในการเลือกคู่ครองให้แก่บุตรที่ยังเป็นผู้เยาว์ได้ดีกว่าตัวบุตรเอง หากคู่สมรสเป็นผู้เยาว์ต้องได้รับความยินยอมจากบุคคลที่กฎหมายกำหนดไว้ ซึ่งได้แก่บุคคลตามมาตรา 1436(1) ถึง (4) แล้วแต่กรณี การที่ผู้เยาว์สมรสนั้นนอกจากต้องเป็นไปตามเงื่อนไขข้ออื่นแล้ว ผู้เยาว์จะต้องได้รับความยินยอมจากมาตรา 1436 ก่อน เนื่องจากผู้เยาว์ยังอยู่ภายใต้การปกครองของบุคคลดังกล่าว นอกจากนี้ บุคคลดังกล่าวต้องให้ความช่วยเหลือด้านการเงินในการสมรส และเป็นการให้เกียรติแก่บุคคลดังกล่าวด้วย ซึ่งกฎหมายได้กำหนดให้ผู้เยาว์จะทำการสมรสได้ต่อเมื่อได้รับความยินยอมจากบิดามารดาหรือผู้ปกครองก่อน โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "45",
        "section_content": "มาตรา 1454 “ผู้เยาว์จะทำการสมรสให้นำความในมาตรา 1436 มาใช้บังคับโดยอนุโลม”",
        "reference": []
    },
    {
        "law_name": "เงื่อนไขการสมรส",
        "section_num": "46",
        "section_content": "จากบทบัญญัติดังกล่าว หมายความว่า เมื่อผู้เยาว์จะทำการสมรสนั้นจะต้องได้รับความยินยอมจากบิดามารดาหรือผู้ปกครอง โดยมาตราดังกล่าวให้นำมาตรา 1436 ในเรื่องของการหมั้นมาใช้เฉพาะเท่าที่เกี่ยวข้องและเท่าที่สามารถนำมาใช้ได้ซึ่งในการที่ผู้เยาว์จะต้องได้รับความยินยอมจากบิดามารดาหรือผู้ปกครองให้ทำการสมรสนั้น",
        "reference": []
    },
    {
        "law_name": "เงื่อนไขการสมรส",
        "section_num": "47",
        "section_content": "7.1.1 ผู้เยาว์มีทั้งบิดาและมารดาจะต้องได้รับความยินยอมจากบิดาและมารดาทั้งสองคน เพราะบุคคลทั้งสองเป็นผู้ใช้อำนาจปกครองบุตรผู้เยาว์",
        "reference": []
    },
    {
        "law_name": "เงื่อนไขการสมรส",
        "section_num": "48",
        "section_content": "7.1.2 ผู้เยาว์เหลือแต่บิดาหรือมารดาเพียงคนเดียว มารดาหรือบิดาอีกฝ่ายหนึ่งถึงแก่ความตายหรือถูกถอนอำนาจปกครอง หรือไม่อยู่ในสภาพหรือฐานะที่อาจให้ความยินยอม หรือโดยพฤติการณ์ผู้เยาว์ไม่อาจขอความยินยอมจากมารดาหรือบิดาได้ ผู้เยาว์จึงต้องได้รับความยินยอมจากบิดาหรือมารดาซึ่งเป็นผู้ใช้อำนาจปกครองที่เหลืออยู่นั้นเพียงคนเดียวได้",
        "reference": []
    },
    {
        "law_name": "เงื่อนไขการสมรส",
        "section_num": "49",
        "section_content": "7.1.3 ผู้เยาว์เป็นบุตรบุญธรรมจะต้องได้รับความยินยอมจากผู้รับบุตรบุญธรรม เพราะบิดามารดาโดยกำเนิดหมดอำนาจปกครองผู้เยาว์ไปตั้งแต่ที่ได้มีการจดทะเบียนรับบุตรบุญธรรมไปแล้ว",
        "reference": []
    },
    {
        "law_name": "เงื่อนไขการสมรส",
        "section_num": "50",
        "section_content": "7.1.4 ผู้เยาว์มีผู้ปกครอง ในกรณีที่มีการตั้งผู้ปกครองให้แก่ผู้เยาว์อันเนื่องมาจากผู้เยาว์ไม่มีบิดาและมารดา หรือมีแต่บุคคลดังกล่าวถูกถอนอำนาจปกครองแล้ว จะต้องได้รับความยินยอมจากผู้ปกครองให้ทำการสมรส เพราะเมื่อบิดาและมารดาถึงแก่ความตายไปในขณะที่บุตรยังเป็นผู้เยาว์ หรือบิดาและมารดาประพฤติชั่วร้ายต่อบุตรผู้เยาว์จนถูกถอนอำนาจปกครองจะต้องมีการตั้งผู้ปกครองโดยคำสั่งศาล ผู้ปกครองเป็นผู้แทนโดยชอบธรรมของผู้เยาว์ การที่ผู้เยาว์จะทำการสมรสจึงต้องได้รับความยินยอมจากผู้ปกครอง บิดามารดาที่ถูกถอนอำนาจปกครองไปแล้วนั้น ไม่มีสิทธิมาให้ความยินยอมอีกต่อไปแล้ว",
        "reference": []
    },
    {
        "law_name": "เงื่อนไขการสมรส",
        "section_num": "51",
        "section_content": "7.1.5 บิดาและมารดาของผู้เยาว์มิได้จดทะเบียนสมรสกัน ผู้เยาว์ถือว่าเป็นบุตรที่ชอบด้วยกฎหมายของมารดาแต่เพียงผู้เดียว จึงต้องได้รับความยินยอมแต่เฉพาะจากมารดาเพียงคนเดียว",
        "reference": []
    },
    {
        "law_name": "เงื่อนไขการสมรส",
        "section_num": "52",
        "section_content": "7.2 วิธีการให้ความยินยอม",
        "reference": []
    },
    {
        "law_name": "เงื่อนไขการสมรส",
        "section_num": "53",
        "section_content": "การที่ผู้เยาว์จะทำการสมรสนั้น จะต้องได้รับความยินยอมจากบิดามารหรือผู้ปกครอง สำหรับวิธีการให้ความยินยิมเป็นไปตามมาตรา 1455(1) ถึง (3) อย่างใดอย่างหนึ่ง และเมื่อให้ความยินยอมแล้ว ผู้ให้ความยินยอมจะถอนความยินยอมนั้นไม่ได้ เพราะเมื่อให้ความยินยอมถูกต้องแล้วนายทะเบียนจะต้องจดทะเบียนสมรสให้ และคู่สมรสอาจมีบุตรด้วยกัน หากมีการถอนความยินยอมผลร้ายจะกระทบถึงเด็กที่เกิดมาซึ่งกฎหมายได้วางหลักเกณฑ์และวิธีให้ความยินยอมไว้ด้วย โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "54",
        "section_content": "มาตรา 1455 “การให้ความยินยอมให้ทำการสมรสจะกระทำได้แต่โดย",
        "reference": []
    },
    {
        "law_name": "เงื่อนไขการสมรส",
        "section_num": "55",
        "section_content": "(1) ลงลายมือชื่อในทะเบียนขณะจดทะเบียนสมรส",
        "reference": []
    },
    {
        "law_name": "เงื่อนไขการสมรส",
        "section_num": "56",
        "section_content": "(2) ทำเป็นหนังสือแสดงความยินยอมโดยระบุชื่อผู้จะสมรสทั้งสองฝ่ายและลายมือชื่อของผู้ให้ความยินยอม",
        "reference": []
    },
    {
        "law_name": "เงื่อนไขการสมรส",
        "section_num": "57",
        "section_content": "(3) ถ้ามีเหตุจำเป็น จะให้ความยินยอมด้วยวาจาต่อหน้าพยานอย่างน้อยสองคนก็ได้",
        "reference": []
    },
    {
        "law_name": "เงื่อนไขการสมรส",
        "section_num": "58",
        "section_content": "ความยินยอมนั้นเมื่อให้แล้วถอนไม่ได้",
        "reference": []
    },
    {
        "law_name": "เงื่อนไขการสมรส",
        "section_num": "59",
        "section_content": "ความยินยอมของบิดามารดา ผู้รับบุตรบุญธรรม หรือผู้ปกครองที่ให้ผู้เยาว์ทำการสมรสนั้น เมื่อให้ความยินยอมมาถูกต้องตามแบบวิธีการแล้วจะถอนความยินยอมนั้นไม่ได้ เพราะเมื่อให้ความยินยอมถูกต้องตามกฎหมายแล้ว นายทะเบียนย่อมต้องจดทะเบียนสมรสให้หลังจากนั้นชายหญิงก็เกิดฐานะของการเป็นคู่สมรสและอาจมีบุตรขึ้นมาก็ได้ ซึ่งถ้าหากมีการถอนความยินยอมในภายหลังก็อาจะเกิดผลร้ายต่อคู่สมรสและต่อบุตรที่เกิดมาก็ได้",
        "reference": []
    },
    {
        "law_name": "เงื่อนไขการสมรส",
        "section_num": "60",
        "section_content": "การให้ความยินยอมนอกจากที่กล่าวมาแล้วยังจะต้องเข้าหลักเกณฑ์ในเรื่องการให้ความยินยอมโดยทั่วไปด้วย คือผู้ให้ความยินยอมจะต้องให้ก่อนการสมรสจะต้องให้โดยปราศจากความสำคัญผิดหรือถูกฉ้อฉล เป็นต้น",
        "reference": []
    },
    {
        "law_name": "เงื่อนไขการสมรส",
        "section_num": "61",
        "section_content": "อนึ่ง ในกรณีบุคคลผู้ให้ความยินยอมไม่ให้ความยินยอมหรือไม่มีผู้ให้ความยินยอม ซึ่งผู้เยาว์ประสงค์จะทำการสมรสจะทำประการใด ในเรื่องนี้กฎหมายก็ได้หาทางออกไว้ให้โดยบัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "62",
        "section_content": "มาตรา 1456 “ถ้าไม่มีผู้ที่มีอำนาจให้ความยินยอมตามมาตรา 1454 หรือมีแต่ไม่ให้ความยินยอมหรือไม่อยู่ในสภาพที่อาจให้ความยินยอม หรือโดยพฤติการณ์ผู้เยาว์ไม่อาจขอความยินยอมได้ ผู้เยาว์อาจร้องขอต่อศาลเพื่ออนุญาตให้ทำการสมรส”",
        "reference": []
    },
    {
        "law_name": "เงื่อนไขการสมรส",
        "section_num": "63",
        "section_content": "7.2.3.1 ไม่ให้ความยินยอม โดยไม่มีเหตุผลอันสมควรแต่ประการใด เช่น ผู้เยาว์ได้มีบุตรกับหญิงคนหนึ่งโดยมิได้จดทะเบียนสมรสประสงค์จะทำการสมรสกับหญิงนั้น",
        "reference": []
    },
    {
        "law_name": "เงื่อนไขการสมรส",
        "section_num": "64",
        "section_content": "7.2.3.2 ไม่อยู่ในสภาพที่อาจให้ความยินยอมได้ เช่น ผู้มีอำนาจให้ความยินยอมเป็นคนวิกลจริต",
        "reference": []
    },
    {
        "law_name": "เงื่อนไขการสมรส",
        "section_num": "65",
        "section_content": "7.2.3.3 โดยพฤติการณ์ผู้เยาว์ไม่อาจขอความยินยอมได้ เช่น ผู้เยาว์มีแต่บิดาและบิดาเป็นคนสาบสูญ",
        "reference": []
    },
    {
        "law_name": "เงื่อนไขการสมรส",
        "section_num": "66",
        "section_content": "เมื่อไม่มีผู้ให้ความยินยอมหรือไม่ได้รับความยินยอม ผู้เยาว์ซึ่งจะทำการสมรสมีสิทธิร้องขอต่อศาลให้สั่งให้ตนทำการสมรสได้ ในเรื่องนี้ต่างกับเรื่องการหมั้น คือถ้าผู้ให้ความยินยอมไม่ให้ความยินยอมในการหมั้นแล้ว ผู้เยาว์ไม่อาจร้องขอให้ศาลสั่งให้หมั้นได้",
        "reference": []
    },
    {
        "law_name": "เงื่อนไขการสมรส",
        "section_num": "67",
        "section_content": "8. บุคคลสองคนยินยอมเป็นคู่สมรสกัน",
        "reference": []
    },
    {
        "law_name": "เงื่อนไขการสมรส",
        "section_num": "68",
        "section_content": "กฎหมายยอมให้บุคคลสองคนต้องยินยอมเป็นคู่สมรสกัน เนื่องจากการสมรสเป็นเรื่องเฉพาะตัวโดยสมัครใจ และเป็นเสรีภาพของบุคคลสองคนโดยแท้ ไม่ว่าบุคคลสองคนจะบรรลุนิติภาวะแล้วหรือไม่ การยินยอมของคู่สมรสต้องมีวัตถุประสงค์เพื่ออยู่กินกันฉันเป็นคู่สมรสกัน หากมีวัตถุประสงค์อื่น เช่น ต้องการให้ได้สัญชาติ ต้องการบรรลุนิติภาวะตามกฎหมาย ต้องการสิทธิอย่างหนึ่งอย่างใดโดยไม่ประสงค์อยู่กินเป็นคู่สมรสกัน หรือจดทะเบียนสมรสไว้หลอก ๆ เพื่อต้องการรับทรัพย์มรดกตามพินัยกรรม ถือว่าเป็นการสมรสที่ปราศจากความ",
        "reference": []
    },
    {
        "law_name": "เงื่อนไขการสมรส",
        "section_num": "69",
        "section_content": "เนื่องจากว่าการสมรสเป็นการทำสัญญาที่เป็นเรื่องเฉพาะตัวของบุคคลสองคนโดยสมัครใจจึงจำเป็นต้องได้รับความยินยอมของบุคคลสองคนนั้นไม่ว่าจะเป็นผู้บรรลุนิติภาวะแล้วหรือไม่ และจะให้ความยินยอมแทนกันไม่ได้ เพราะเมื่อเป็นคู่สมรสกันแล้วจะต้องร่วมทุกข์ร่วมสุขกัน ฉะนั้น หากบุคคลสองคนไม่ยินยอมเป็นคู่สมรสกันแล้ว ความสงบสุขในครอบครัวก็จะไม่บังเกิดขึ้น ความยินยอมจะต้องเป็นความยินยอมด้วยความสมัครใจที่จะเป็นคู่สมรสกัน มิใช่ว่าจดทะเบียนเพื่อประสงค์ผลอย่างอื่น ซึ่งกฎหมายได้บัญญัติหลักเกณฑ์ดังกล่าวไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "70",
        "section_content": "มาตรา 1458 “การสมรสจะทำได้ต่อเมื่อบุคคลสองคนยินยอมเป็นสามีภริยากันและต้องแสดงการยินยอมนั้นให้ปรากฏโดยเปิดเผยต่อหน้านายทะเบียนและให้นายทะเบียนบันทึกความยินยอมนั้นไว้ด้วย”",
        "reference": []
    },
    {
        "law_name": "เงื่อนไขการสมรส",
        "section_num": "71",
        "section_content": "จากบทบัญญัติดังกล่าว หมายความว่า การสมรสจะสมบูรณ์โดยการจดทะเบียนสมรสแล้ว บุคคลสองคนจะต้องแสดงความยินยอมเป็นคู่สมรสกันด้วย โดยกฎหมายกำหนดให้ต้องแสดงความยินยอมให้ปรากฏโดยเปิดเผยต่อหน้านายทะเบียน และนายทะเบียนจะต้องบันทึกความยินยอมนั้นไว้ด้วย ซึ่งการแสดงความยินยอมโดยเปิดเผยไม่จำเป็นที่บุคคลสองคนต้องเปล่งวาจายินยอมเหมือนเช่นการทำพิธีสมรสในโบสถ์ตามศาสนาคริสต์ เพียงแต่ลงลายมือชื่อต่อหน้านายทะเบียนก็ถือว่าเป็นการแสดงความยินยอมโดยเปิดเผยแล้ว",
        "reference": []
    },
    {
        "law_name": "เงื่อนไขการสมรส",
        "section_num": "72",
        "section_content": "แบบแห่งการสมรส",
        "reference": []
    },
    {
        "law_name": "เงื่อนไขการสมรส",
        "section_num": "73",
        "section_content": "การจดทะเบียนสมรสเป็นแบบแห่งการสมรส กล่าวคือ บุคคลสองคนเมื่อได้จดทะเบียนสมรสแล้วเท่านั้นจึงมีฐานะเป็นคู่สมรสโดยชอบด้วยกฎหมาย มีสิทธิหน้าที่ตามกฎหมายต่อกัน และกฎกระทรวงได้กำหนดให้ผู้อำนวยการเขตในกรุงเทพมหานคร หรือนายอำเภอหรือปลัดอำเภอผู้เป็นหัวหน้ากิ่งอำเภอเป็นนายทะเบียน ถ้าเป็นการสมรสในต่างประเทศโดยคู่สมรสต้องทำตามแบบของกฎหมายไทย นายทะเบียนสมรสคือพนักงานทูตหรือกงสุลไทย",
        "reference": []
    },
    {
        "law_name": "เงื่อนไขการสมรส",
        "section_num": "74",
        "section_content": "1. แบบของการสมรสตามกฎหมายไทย",
        "reference": []
    },
    {
        "law_name": "เงื่อนไขการสมรส",
        "section_num": "75",
        "section_content": "การที่ชายหญิงจะทำการสมรสกันนั้น นอกจากจะต้องมีคุณสมบัติครบถ้วนแล้วยังจะต้องปฏิบัติตามแบบของการสมรสด้วย ซึ่งบุคคลสองคนที่ทำการสมรสกันตั้งแต่วันที่ 1 ตุลาคม 2478 อันเป็นวันที่ประมวลกฎหมายแพ่งและพาณิชย์ บรรพ 5 ออกใช้บังคับเป็นต้นมาจนกระทั่งปัจจุบันนี้จะต้องสมรสกันโดยการจดทะเบียนสมรสเท่านั้นจึงจะชอบด้วยกฎหมาย ส่วนการสมรสที่ไม่จดทะเบียนจะถือว่าการสมรสมีขึ้นไม่ได้ กล่าวคือ ถือว่าไม่มีการสมรสเลยโดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "76",
        "section_content": "มาตรา 1457 “การสมรสตามประมวลกฎหมายนี้จะมีได้เฉพาะเมื่อได้จดทะเบียนแล้วเท่านั้น”",
        "reference": []
    },
    {
        "law_name": "เงื่อนไขการสมรส",
        "section_num": "77",
        "section_content": "จากบทบัญญัติดังกล่าวนั้น มีวัตถุประสงค์เพื่อให้การสมรสนั้นเป็นที่รู้กันทั่วไป โดยให้มีทะเบียนสมรสที่เป็นเอกสารมหาชนอันมีผลทางกฎหมายต่อคู่สมรส ต่อบุคคลภายนอก และต่อรัฐ \nซึ่งคู่สมรสได้ประโยชน์ในแง่ที่ตนได้หลักฐานทางราชการเกี่ยวกับการสมรสซึ่งสามารถนำออกแสดงต่อบุคคลภายนอกได้ ส่วนบุคคลภายนอกได้ประโยชน์ที่ได้รู้ถึงฐานะของการสมรสเพื่อจะได้ปฏิบัติตนได้ถูกต้องหากจำเป็นต้องติดต่อสัมพันธ์กัน สำหรับรัฐก็ได้ประโยชน์ในการที่มีข้อมูลของประชาชนอย่างถูกต้องเพื่อที่จะจัดเก็บภาษีและจัดบริการทางสังคมให้อย่างเพียงพอ",
        "reference": []
    },
    {
        "law_name": "เงื่อนไขการสมรส",
        "section_num": "78",
        "section_content": "คำพิพากษาศาลฎีกาที่ 1319/2512 ผู้เยาว์อายุ 18 ปี มีภริยาแต่มิได้จดทะเบียนสมรสย่อมยังไม่บรรลุนิติภาวะ",
        "reference": []
    },
    {
        "law_name": "เงื่อนไขการสมรส",
        "section_num": "79",
        "section_content": "อนึ่ง การที่บุคคลสองคนแม้จะอยู่กินเป็นคู่สมรสโดยมิได้จดทะเบียนสมรสเป็นเหตุให้ไม่มีสิทธิในฐานะที่เป็นคู่สมรสกันตามกฎหมายต่อกันก็ตาม แต่ในส่วนที่เกี่ยวกับทรัพย์สินที่คู่สมรสทำมาหาได้ด้วยกันนั้น ซึ่งคู่สมรสมีกรรมสิทธิร่วมกัน เมื่อเลิกกันจะต้องแบ่งกันคนละครึ่ง โดยไม่คำนึงว่าฝ่ายไหนจะเป็นฝ่ายทำได้มากน้อยกว่ากันอย่างไร",
        "reference": []
    },
    {
        "law_name": "เงื่อนไขการสมรส",
        "section_num": "80",
        "section_content": "คำพิพากษาศาลฎีกาที่ 620/2543 ฉ. อยู่กินฉันสามีภริยากับ ช. โดยไม่ได้จดทะเบียนสมรสและได้ร่วมกันทำมาหากินโดยการปล่อยเงินกู้ ซื้อขายที่ดินและเป็นนายหน้าขายที่ดิน เงินในบัญชีเงินฝากประจำเป็นทรัพย์สินที่ ช. และ ฉ. ทำมาหาได้ร่วมกันในระหว่างอยู่กินฉันสามีภริยา ช. และ ฉ. จึงต่างมีกรรมสิทธิ์ร่วมกันในเงินดังกล่าวและต้องแบ่งให้คนละเท่า ๆ กัน โดยเป็นทรัพย์มรดกของ ช. กึ่งหนึ่ง และเป็นทรัพย์มรดกของ ฉ. กึ่งหนึ่ง",
        "reference": []
    },
    {
        "law_name": "เงื่อนไขการสมรส",
        "section_num": "81",
        "section_content": "2. แบบของการสมรสในต่างประเทศ",
        "reference": []
    },
    {
        "law_name": "เงื่อนไขการสมรส",
        "section_num": "82",
        "section_content": "ในปัจจุบันนี้การคมนาคมเจริญขึ้นมีการไปมาหาสู่กันในระยะทางไกล ๆ มีการไปศึกษาเล่าเรียนต่อในต่างประเทศบางครั้งอาจมีการไปตั้งถิ่นฐานที่อยู่ในต่างประเทศ จึงอาจมีการสมรสกันในต่างประเทศขึ้นได้ อาจเป็นการสมรสระหว่างคนสัญชาติเดียวกัน เช่น คนไทยสมรสกับคนไทยในต่างประเทศ หรืออาจเป็นการสมรสกับบุคคลต่างชาติกันก็ได้ เช่น คนไทยสมรสกับคนฝรั่งเศสในประเทศฝรั่งเศส หรืออาจเป็นคนไทยสมรสกับคนต่างประเทศในประเทศอื่น เช่น คนไทยสมรสกับคนอังกฤษในประเทศออสเตรเลีย จึงเกิดปัญหาว่าจะทำอย่างไรกับการสมรสดังกล่าวจึงจะสมบูรณ์ ซึ่งกฎหมายได้วางหลักเกณฑ์ไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "83",
        "section_content": "มาตรา 1459 “การสมรสในต่างประเทศระหว่างคนที่มีสัญชาติไทยด้วยกัน หรือฝ่ายใดฝ่ายหนึ่งมีสัญชาติไทย จะทำตามแบบที่กำหนดไว้ตามกฎหมายไทยหรือกฎหมายแห่งประเทศนั้นก็ได้",
        "reference": []
    },
    {
        "law_name": "เงื่อนไขการสมรส",
        "section_num": "84",
        "section_content": "ในกรณีที่คู่สมรสประสงค์จะจดทะเบียนตามกฎหมายไทยให้พนักงานทูตหรือกงสุลไทยเป็นผู้รับจดทะเบียน”",
        "reference": []
    },
    {
        "law_name": "เงื่อนไขการสมรส",
        "section_num": "85",
        "section_content": "จากบทบัญญัติดังกล่าว จะเห็นได้ว่ากฎหมายได้ให้โอกาสคู่สมรสเลือกทำการสมรสตามแบบของประเทศใดก็ได้ตามความพอใจ ถ้าคู่สมรสมีสัญชาติไทยหรือฝ่ายหนึ่งมีสัญชาติไทย โดยให้เลือกทำอยู่ 2 แบบ คือ",
        "reference": []
    },
    {
        "law_name": "เงื่อนไขการสมรส",
        "section_num": "86",
        "section_content": "2.1 แบบของกฎหมายไทย คือ จะต้องมีการจดทะเบียนสมรสต่อพนักงานทูตหรือกงสุลไทย และการจดทะเบียนสมรสนั้นจะต้องเป็นไปตามเงื่อนไขของกฎหมายไทย เช่น ต้องมีอายุครบ 18 ปีบริบูรณ์ หรือจะจดทะเบียนสมรสกับญาติสืบสายโลหิตไม่ได้ เป็นต้น",
        "reference": []
    },
    {
        "law_name": "เงื่อนไขการสมรส",
        "section_num": "87",
        "section_content": "2.2 แบบของกฎหมายของประเทศที่คู่สมรสมีสัญชาติ แต่จะต้องทำตามเงื่อนไขของประเทศนั้น เช่น คนไทยจะสมรสกับคนฝรั่งเศส การสมรสตามกฎหมายฝรั่งเศสจะต้องมีการเข้าโบสถ์และจดทะเบียน หากขาดเสียอย่างใดอย่างหนึ่งการสมรสนั้นก็ไม่สมบูรณ์ ฉะนั้น ถ้าคู่สมรสประสงค์จะทำตามแบบกฎหมายฝรั่งเศส ก็จะต้องเข้าโบสถ์และจดทะเบียนด้วย จึงจะถือว่าการสมรสนั้น",
        "reference": []
    },
    {
        "law_name": "เงื่อนไขการสมรส",
        "section_num": "88",
        "section_content": "คำพิพากษาศาลฎีกาที่ 45/2524 โจทก์สมรสในประเทศจีนเมื่อโจทก์อายุ 10 ปี กับหญิงอายุ 12 ปี ประเทศจีน ไม่มีกฎหมายบังคับเรื่องอายุของคู่สมรส และไม่ต้องจดทะเบียนสมรส ดังนี้ โจทก์กับหญิงนั้น สมรสกันที่ประเทศจีนโดยชอบด้วยกฎหมายของประเทศจีนในขณะนั้น โจทก์จึงเป็นสามีโดยชอบด้วยกฎหมายของหญิงจีนนั้นก่อนเดินทางมาอยู่ประเทศไทย และถือว่าเป็นการสมรสที่ชอบตามพระราชบัญญัติว่าด้วยการขัดกันแห่งกฎหมาย พ.ศ. 2481 มาตรา 20 และไม่ถือว่าขัดต่อความสงบเรียบร้อยหรือศีลธรรมอันดีของประชาชน บุตรที่เกิดจากโจทก์และหญิงนั้นจึงเป็นบุตรที่ชอบด้วยกฎหมายของโจทก์",
        "reference": []
    },
    {
        "law_name": "เงื่อนไขการสมรส",
        "section_num": "89",
        "section_content": "3. แบบของการสมรสในพฤติการณ์พิเศษ",
        "reference": []
    },
    {
        "law_name": "เงื่อนไขการสมรส",
        "section_num": "90",
        "section_content": "บางครั้งชายหญิงประสงค์จะจดทะเบียนสมรสกัน แต่โอกาสไม่อำนวยที่จะทำการจดทะเบียนสมรสกันได้ เช่น อยู่ในขณะกำลังหลบภัยทางอากาศจึงไม่สามารถจะไปจดทะเบียนสมรสได้ ณ ที่ทำการเขตหรือที่อำเภอ ในกรณีเช่นนี้หากไม่มีปัญหาชายหญิงก็คงจะรอได้จนกว่าเหตุการณ์   ต่าง ๆ จะผ่านพ้นไป แต่ในกรณีที่มีปัญหา เช่น หญิงมีครรภ์และเกรงว่าหากเกิดอะไรขึ้นกับชายอันเป็นเหตุถึงแก่ความตายเสียก่อน บุตรของตนจะเป็นบุตรที่ไม่ชอบด้วยกฎหมายของชาย หรือเมื่อพ้นจากสภาวะนั้นแล้วชายอาจไปสมรสกับหญิงอื่น ซึ่งกฎหมายได้หาทางออกไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "91",
        "section_content": "มาตรา 1460 “เมื่อมีพฤติการณ์พิเศษซึ่งไม่อาจทำการจดทะเบียนสมรสต่อ            นายทะเบียนได้เพราะบุคคลฝ่ายใดฝ่ายหนึ่งหรือทั้งสองฝ่ายตกอยู่ในอันตรายใกล้ความตาย หรืออยู่ในภาวะการรบหรือสงคราม ถ้าบุคคลทั้งสองนั้นได้แสดงเจตนาจะสมรสกันต่อหน้าบุคคลซึ่งบรรลุ      นิติภาวะที่อยู่ ณ ที่นั้น แล้วให้บุคคลดังกล่าวจดแจ้งการแสดงเจตนาขอทำการสมรสของบุคคลทั้งสองนั้นไว้เป็นหลักฐาน และต่อมาบุคคลทั้งสองได้จดทะเบียนสมรสกันภายในเก้าสิบวันนับแต่วันที่อาจทำการจดทะเบียนต่อนายทะเบียนได้ โดยแสดงหลักฐานต่อนายทะเบียนและให้นายทะเบียนจดแจ้งวัน เดือน ปี สถานที่ที่แสดงเจตนาขอทำการสมรส และพฤติการณ์พิเศษนั้นไว้ในทะเบียนสมรส ให้ถือว่าวันแสดงเจตนาขอทำการสมรสต่อบุคคลดังกล่าวเป็นวันจดทะเบียนสมรสต่อหน้านายทะเบียนแล้ว",
        "reference": []
    },
    {
        "law_name": "เงื่อนไขการสมรส",
        "section_num": "92",
        "section_content": "จากบทบัญญัติดังกล่าว หมายความว่า การสมรสในเหตุฉุกเฉินนี้จะต้องมีพฤติการณ์พิเศษซึ่งไม่อาจทำการจดทะเบียนสมรสต่อหน้านายทะเบียนตามวิธีการปกติได้ลำพังเพียงตกอยู่ในอันตรายใกล้ความตายหรืออยู่ในภาวะการรบหรือสงคราม ถ้ายังอาจจดทะเบียนสมรสต่อนายทะเบียนได้จะแสดงเจตนาสมรสกันโดยอาศัยมาตรา 1460 ไม่ได้ ซึ่งการตกอยู่ในอันตรายใกล้ความตายนั้น แตกต่างจากการตกอยู่ในอันตรายที่อาจถึงตาย เช่น ตำรวจที่กำลังจะออกไปจับมือปืนรับจ้างเป็นเพียงตกอยู่ในอันตรายที่อาจถึงตาย แต่มิใช่ตกอยู่ในอันตรายใกล้ความตาย จึงจะขอทำการสมรสในเหตุฉุกเฉินไม่ได้",
        "reference": []
    },
    {
        "law_name": "เงื่อนไขการสมรส",
        "section_num": "93",
        "section_content": "ผลของการที่กฎหมายกำหนดให้วันจดทะเบียนสมรสมีผลย้อนหลังไปนี้ย่อมเป็นประโยชน์ให้แก่คู่สมรส กล่าวคือ บุตรที่เกิดก่อนวันจดทะเบียนสมรสแต่หลังวันแสดงเจตนาทำการสมรสย่อมเป็นบุตรชอบด้วยกฎหมายของชายผู้เป็นบิดา เด็กในกรณีเช่นนี้จึงเป็นเด็กเกิดแต่หญิงขณะเป็นภริยาชายเป็นเด็กที่เกิดในสมรส และทรัพย์สินซึ่งคู่สมรสได้มาหลังวันแสดงเจตนาย่อมเป็นสินสมรสตามมาตรา 1474(1) แต่ละฝ่ายมีสิทธิคนละครึ่ง",
        "reference": []
    },
    {
        "law_name": "เงื่อนไขการสมรส",
        "section_num": "94",
        "section_content": "หากเป็นกรณีการสมรสของคนแก่ที่ใกล้ความตาย เช่น ชายหญิงรักกันมาตั้งแต่สาว ๆ พอมีอายุ 80 - 90 ปี ใกล้จะตายจึงแสดงเจตนาสมรสกัน เพียงเท่านี้จะอ้างพฤติการณ์พิเศษเพื่อสมรสในเหตุฉุกเฉินตามมาตรา 1460 นี้ไม่ได้ ซึ่งในเรื่องนี้พอจะเทียบเคียงได้กับเรื่องการทำพินัยกรรมในพฤติการณ์พิเศษ ตามมาตรา 1663 เช่น กรณีคนป่วยเป็นโรคลมจุกเสียดไม่ใช่โรคระบาดอันจะเป็นเหตุให้ทำพินัยกรรมด้วยวาจาได้ เป็นต้น อย่างไรก็ตามการสมรสในเหตุฉุกเฉินนี้จะต้องมีการจดทะเบียนสมรสเช่นเดียวกับการสมรสตามปกติ คือจะต้องจดทะเบียนสมรสภายใน 90 วัน นับแต่วันที่อาจจดทะเบียนได้ หากไม่มีการจดทะเบียนสมรสก็ไม่มีผลเป็นการสมรสตามกฎหมายแต่อย่างใด และชายหรือหญิงฝ่ายใดฝ่ายหนึ่งจะบังคับให้อีกฝ่ายหนึ่งไปจดทะเบียนสมรสกันไม่ได้",
        "reference": []
    },
    {
        "law_name": "เงื่อนไขการสมรส",
        "section_num": "95",
        "section_content": "ความสัมพันธ์ระหว่างคู่สมรส",
        "reference": []
    },
    {
        "law_name": "เงื่อนไขการสมรส",
        "section_num": "96",
        "section_content": "ภายหลังจากบุคคลทั้งสองได้ทำการจดทะเบียนสมรสโดยปฏิบัติตามเงื่อนไขแห่งการสมรสที่ กฎหมายกำหนดไว้ครบถ้วนแล้ว ย่อมก่อให้เกิดความสัมพันธ์ระหว่างคู่สมรสขึ้นตามกฎหมาย \nซึ่งนอกจากความสัมพันธ์ดังกล่าวแล้ว ทั้งสองคนยังต้องมีความสัมพันธ์ต่อบิดามารดาของกันและกันและต่อบุตรซึ่งจะเกิดขึ้นในอนาคต ดังนั้น ความสัมพันธ์ระหว่างคู่สมรสจึงตั้งอยู่บนรากฐานที่คู่สมรสมีสิทธิเท่าเทียมกันในการจัดการทุกอย่างในครอบครัว โดยถือว่าคู่สมรสเป็นบุคคลสองคนตามกฎหมายไม่ใช่บุคคลคนเดียวกันอีกต่อไปแล้ว",
        "reference": []
    },
    {
        "law_name": "เงื่อนไขการสมรส",
        "section_num": "97",
        "section_content": "1. การอยู่กินด้วยกันฉันคู่สมรสและช่วยเหลืออุปาระเลี้ยงดูกัน",
        "reference": []
    },
    {
        "law_name": "เงื่อนไขการสมรส",
        "section_num": "98",
        "section_content": "วัตถุประสงค์ของการสมรสนั้นคือการที่ที่ชายและหญิงตกลงปลงใจที่จะใช้ชีวิตร่วมกัน ซึ่งกฎหมายได้บัญญัติเกี่ยวกับการอยู่กินด้วยกันฉันคู่สมรสไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "99",
        "section_content": "มาตรา 1461 “คู่สมรสต้องอยู่กินด้วยกันฉันคู่สมรส",
        "reference": []
    },
    {
        "law_name": "เงื่อนไขการสมรส",
        "section_num": "100",
        "section_content": "คู่สมรสต้องช่วยเหลืออุปการะเลี้ยงดูกันตามความสามารถและฐานะของตน”",
        "reference": []
    },
    {
        "law_name": "เงื่อนไขการสมรส",
        "section_num": "101",
        "section_content": "กฎหมายได้กำหนดให้คู่สมรสอยู่ร่วมกันโดยมีหน้าที่ 2 กรณี คือ",
        "reference": []
    },
    {
        "law_name": "เงื่อนไขการสมรส",
        "section_num": "102",
        "section_content": "1.1 การอยู่กินด้วยกันฉันคู่สมรส (ตามมาตรา 1461 วรรคแรก)",
        "reference": []
    },
    {
        "law_name": "เงื่อนไขการสมรส",
        "section_num": "103",
        "section_content": "การอยู่กินด้วยกันฉันคู่สมรสโดยทั่วไป หมายถึง การใช้ชีวิตอยู่ร่วมกันในบ้านเดียวกันร่วมทุกข์ร่วมสุขด้วยกัน ยกย่องให้เกียรติซึ่งกันและกัน ไม่ทำการเป็นปฏิปักษ์ต่อการเป็น      คู่สมรสกัน เว้นแต่คู่สมรสเกิดโรคติดต่ออย่างร้ายแรงหรือภริยาเป็นโรคที่ไม่อาจร่วมประเวณีกับคู่สมรสได้ตลอดกาล ย่อมมีสิทธิปฏิเสธซึ่งไม่ถือว่าเป็นการกระทำที่เป็นปฏิปักษ์ต่อการเป็นคู่สมรสกันปรึกษาหารือกันในกิจการต่าง ๆ ในกรณีที่สามีภริยามิได้หลับนอนด้วยกัน แต่อยู่บ้านเดียวกันถือว่าเป็นการอยู่ร่วมกันฉันสามีภริยาแล้ว เว้นแต่จะเข้าข้อยกเว้นตามที่กฎหมายบัญญัติ เช่น คู่สมรสเป็นคนขับเครื่องบินโดยสาร 4-5 วัน จึงจะกลับมาเมืองไทยครั้งหนึ่ง อย่างนี้ถือได้ว่าได้อยู่กินด้วยกันฉัน   คู่สมรสแล้ว อย่างไรก็ดี การที่คู่สมรสฝ่ายหนึ่งไม่ยอมอยู่กินด้วยกันกับอีกฝ่ายหนึ่งนั้นไม่มีบทบัญญัติแห่งกฎหมายบัญญัติไว้โดยตรงว่าจะฟ้องร้องบังคับกันได้หรือไม่ แต่น่าจะฟ้องร้องไม่ได้เพราะเป็นเรื่องเฉพาะตัวภายในครอบครัว อย่างไรก็ดีแม้สามีภริยาจะบังคับให้อีกฝ่ายหนึ่งจำต้องอยู่กินด้วยกันฉัน    คู่สมรสกับตนไม่ได้ก็ตาม แต่ผลในทางกฎหมายทางอ้อมมีอยู่หลายประการคือ ประการที่หนึ่ง การที่  คู่สมรสรสปฏิเสธไม่ยอมให้ร่วมประเวณีด้วยอาจเป็นการกระทำอันเป็นปฏิปักษ์ต่อการเป็นคู่สมรสกันอย่างร้ายแรง ซึ่งเป็นเหตุให้ฟ้องหย่าได้ตามมาตรา 1516(6) และประการที่สอง ถ้าฝ่ายใดฝ่ายหนึ่งไม่ยอมอยู่กินด้วยกันฉันคู่สมรสโดยจงใจละทิ้งร้างอีกฝ่ายหนึ่งไปเกินหนึ่งปี ก็เป็นเหตุหย่าตามมาตรา 1516(4) เป็นต้น",
        "reference": []
    },
    {
        "law_name": "เงื่อนไขการสมรส",
        "section_num": "104",
        "section_content": "คำพิพากษาศาลฎีกาที่ 6506/2542 จำเลยเข้าไปบ้านของผู้เสียหายที่ 1 เพราะต้องการจะไปหา ส. ซึ่งเป็นภริยาและบุตรของจำเลยซึ่งเพิ่งคลอดจาก ส. แม้ ม. จะห้ามไม่ให้เข้าบ้านโดยอ้างว่า ส. ไม่อยู่ จำเลยก็ไม่ยอมฟังเพราะจำเลยไม่เชื่อว่า ส. จะไม่อยู่ในบ้านดังกล่าว การที่จำเลยเข้าไปในบ้านของผู้เสียหายที่ 1 จึงมีเหตุอันสมควรเพื่อต้องการไปหาภริยาและบุตรของจำเลย จำเลยไม่มีเจตนาบุกรุก จึงไม่มีความผิดฐานบุกรุกเคหสถาน",
        "reference": []
    },
    {
        "law_name": "เงื่อนไขการสมรส",
        "section_num": "105",
        "section_content": "1.2 การอุปการะเลี้ยงดูกัน (ตามมาตรา 1461 วรรคสอง)",
        "reference": []
    },
    {
        "law_name": "เงื่อนไขการสมรส",
        "section_num": "106",
        "section_content": "ตามมาตรา 1461 วรรคสอง หมายความว่า คู่สมรสต้องช่วยเหลืออุปการะเลี้ยงดูกันตามความสามารถและฐานะของตน การช่วยเหลือกันคือการช่วยทำหน้าที่ให้การใช้ชีวิตในครอบครัวเป็นไปอย่างราบรื่น เช่น การช่วยทำงานบ้าน ช่วยเลี้ยงดูบุตร ช่วยดูแลในยามเจ็บป่วย \nเป็นต้น ส่วนการอุปการะเลี้ยงดูกันคือการให้สิ่งของหรือเงินทองที่จำเป็นในการดำรงชีวิต \nแต่ทั้งนี้ต้องเป็นไปตามความสามารถและฐานะของผู้ซึ่งจะต้องช่วยเหลือ ต้องดูฐานะและอาชีพของคู่สมรสด้วยว่าสมควรจะอุปการะเลี้ยงดูเช่นเดียวกับในสมัยที่ตนเป็นเศรษฐีไม่ได้ ถ้าคู่สมรสไม่พอใจจึงออกไปเสียจากบ้านเองโดยไม่มีเหตุอันควรแล้วจะเรียกให้คู่สมรสอีกฝ่ายอุปการะเลี้ยงดูเช่นนี้ไม่ได้",
        "reference": []
    },
    {
        "law_name": "เงื่อนไขการสมรส",
        "section_num": "107",
        "section_content": "การช่วยเหลืออุปการะเลี้ยงดูซึ่งกันและกันนี้ กฎหมายถือว่าเป็นหน้าที่ที่คู่สมรสจะต้องกระทำ เช่น คู่สมรสถูกคนร้ายยิงบาดเจ็บทำมาหากินไม่ได้ คู่สมรสอีกฝ่ายต้องเลี้ยงดู หรือในกรณีฝ่ายใดฝ่ายหนึ่งวิกลจริตอีกฝ่ายหนึ่งจะต้องช่วยเหลือ เนื่องจากกฎหมายได้วางหลักไว้เช่นนี้ ฉะนั้น หากมีบุคคลอื่นมาทำละเมิดคู่สมรสเป็นเหตุให้ได้รับบาดเจ็บหรือถึงแก่ความตาย ทำให้อีกฝ่ายหนึ่งไม่มีผู้ช่วยเหลืออุปการะเลี้ยงดู ฝ่ายนั้นย่อมเรียกค่าขาดไร้อุปการะจากผู้ทำละเมิดได้ ส่วนใครมีหน้าที่ที่จะต้องอุปการะเลี้ยงดูนั้นขึ้นอยู่กับข้อเท็จจริงเป็นเรื่อง ๆ ไป  หน้าที่อุปการะเลี้ยงดูจึงมีลักษณะพิเศษในแง่ที่ว่าเป็นหน้าที่ซึ่งไม่สามรถกำหนดตายตัวลงไปได้แน่นอน",
        "reference": []
    },
    {
        "law_name": "เงื่อนไขการสมรส",
        "section_num": "108",
        "section_content": "คำพิพากษาศาลฎีกาที่ 5550/2556 การอุปการะเลี้ยงดูกันระหว่างสามีภริยาเป็นหน้าที่ตามกฎหมายที่ต้องให้การอุปการะเลี้ยงดูซึ่งกันและกันทั้งสองฝ่ายตามประมวลกฎหมายแพ่งและพาณิชย์มาตรา 1461 วรรคสอง ส่วนจะรับผิดมากน้อยเพียงใดขึ้นอยู่กับฐานะและความสามารถในการทำมาหาเลี้ยงชีพแต่ละฝ่าย แม้โจทก์ต้องเลี้ยงดูภริยาใหม่และบุตรที่เกิดกับภริยาใหม่ก็ไม่อาจยกขึ้นเป็นข้ออ้างเพื่อปฏิเสธหน้าที่ตามกฎหมายที่กำหนดได้",
        "reference": []
    },
    {
        "law_name": "เงื่อนไขการสมรส",
        "section_num": "109",
        "section_content": "2. การแยกกันอยู่ต่างหากเป็นการชั่วคราว",
        "reference": []
    },
    {
        "law_name": "เงื่อนไขการสมรส",
        "section_num": "110",
        "section_content": "โดยปกติแล้วคู่สมรสจะต้องอยู่ด้วยกัน แต่ก็อาจมีบางกรณีที่มีความจำเป็นอันเป็นเหตุให้คู่สมรสต้องแยกกันอยู่ก็ได้ ซึ่งเหตุที่ต้องแยกกันอยู่นั้นอาจเกิดได้หลายสาเหตุ เช่น เกิดจากความประพฤติปฏิบัติของคู่สมรส เหตุภายนอก หรือการทะเลาะเบาะแว้งของคู่สมรสจนถึงขนาดที่ครอบครัวแตกสลายไปแล้ว แต่คู่สมรสไม่ประสงค์ที่จะหย่าขาดจากกันเพราะอาจจะเกิดปมด้อยแก่บุตร หรือเกิดความเสียหายแก่ชื่อเสียงในสังคมของตนก็ได้ ฉะนั้น กฎหมายจึงอนุญาตให้คู่สมรสมีโอกาสที่จะแยกกันอยู่ ต่างหากเป็นการชั่วคราวเพื่อปลดเปลื้องหน้าที่ในการอยู่กินด้วยกันฉันคู่สมรส  สำหรับประเทศไทยการที่สามีภริยาจะแยกกันอยู่ต่างหากเป็นการชั่วคราวอาจกระทำได้ 2 กรณี คือ\n\t\t2.1 สามีภริยาทำข้อตกลงแยกกันอยู่ต่างหาก",
        "reference": []
    },
    {
        "law_name": "เงื่อนไขการสมรส",
        "section_num": "111",
        "section_content": "สามีภริยาอาจทำข้อตกลงระหว่างกันเพื่อแยกกันอยู่ต่างหากเป็นการชั่วคราวได้ \nซึ่งข้อตกลงเช่นว่านี้ใช้บังคับได้ ทั้งนี้เพราะเมื่อเกิดมีเหตุจำเป็นหรือเหตุขัดข้องชั่วคราวที่คู่สมรสจำต้องอยู่ต่างหากจากกัน หรือการสมรสได้แตกสลายไปจนไม่มีทางที่คู่สมรสจะหวนกลับมาอยู่กินด้วยกันโดยปกติสุขต่อไปได้อีก จะเป็นการดีแก่ผู้เกี่ยวข้องทุกฝ่ายหรือต่อสังคมเป็นส่วนรวมที่สามีภริยาจะสามารถยุติข้อพิพาทของตนระหว่างกันเองโดยไม่ต้องนำคดีมาสู่ศาลอันจะเป็นการนำเรื่องภายในครอบครัวมาเปิดเผยให้สังคมภายนอกทราบ ข้อตกลงเพื่อแยกกันอยู่ต่างหากนี้อยู่ในบังคับของหลักทั่วไปในเรื่องการทำสัญญาจึงอาจตกเป็นโมฆะหรือเป็นโมฆียะด้วยเหตุเช่นเดียวกับการเป็นโมฆะหรือโมฆียะของสัญญาอื่น ๆ ทั่วไป เช่น ความสำคัญผิด ถูกกลฉ้อฉล ถูกข่มขู่ หรือขัดต่อความสงบเรียบร้อยหรือศีลธรรมอันดีของประชาชน ฉะนั้นการที่สามีภริยาตกลงแยกกันอยู่และตกลงให้สามีหลุดพ้นจากหน้าที่ในการอุปการะเลี้ยงดูบุตรผู้เยาว์นั้น ข้อตกลงที่ให้สามีหลุดพ้นจากหน้าที่ดังกล่าวจึงน่าจะตกเป็นโมฆะ เพราะขัดต่อศีลธรรมอันดีของประชาชน",
        "reference": []
    },
    {
        "law_name": "เงื่อนไขการสมรส",
        "section_num": "112",
        "section_content": "คำพิพากษาศาลฎีกาที่ 4627/2530 ค่าอุปการะเลี้ยงดูในระหว่างที่สามีภริยาแยกกันอยู่นั้น ฝ่ายที่มีความสามารถหรือฐานะน้อยกว่าและแยกไปอยู่โดยสุจริตชอบที่จะได้รับการช่วยเหลืออุปการะเลี้ยงดูจากอีกฝ่าย เมื่อโจทก์และจำเลยต่างสมัครใจแยกกันอยู่ชั่วคราวโดยไม่ใช่ความผิดของจำเลย และจำเลยไม่มีอาชีพหรือรายได้เพียงพอ โจทก์ซึ่งอุปการะเลี้ยงดูจำเลยมาตลอดและอยู่ในฐานะที่สามารถจะอุปการะเลี้ยงดูจำเลยได้ จึงมีหน้าที่ต้องอุปการะเลี้ยงดูจำเลย",
        "reference": []
    },
    {
        "law_name": "เงื่อนไขการสมรส",
        "section_num": "113",
        "section_content": "2.2 ศาลมีคำสั่งอนุญาตให้แยกกันอยู่ต่างหากเป็นการชั่วคราว",
        "reference": []
    },
    {
        "law_name": "เงื่อนไขการสมรส",
        "section_num": "114",
        "section_content": "การแยกกันอยู่ต่างหากจากกันชั่วคราวของคู่สมรสนั้น ซึ่งเกิดจากการทำข้อตกลงระหว่างกันเพื่อแยกกันอยู่แล้วนั้น ยังในกรณีที่เกิดเหตุเดือดร้อนจำเป็นที่คู่สมรสไม่อาจอยู่กินด้วยกันต่อไปได้ แต่คู่สมรสก็ไม่อาจทำข้อตกลงระหว่างกันเพื่อแยกกันอยู่ต่างหากได้ หากขืนอยู่ร่วมกันต่อไป คู่สมรสจะได้รับอันตรายแก่กายหรือจิตใจ หรือเกิดความเดือดร้อนอย่างมากจากการอยู่กินด้วยกันฉันคู่สมรส คู่สมรสฝ่ายที่ต้องรับอันตรายหรือถูกทำลายความผาสุกมีสิทธิที่จะมาฟ้องต่อศาลขอให้มีคำสั่งอนุญาตให้ตนแยกกันอยู่ต่างหากจากคู่สมรสของตนเป็นการชั่วคราวได้ ฉะนั้นกฎหมายจึงอนุญาตให้ คู่สมรสมีโอกาสแยกกันอยู่เป็นการชั้วคราวเพื่อปลดเปลื้องหน้าที่ในการอยู่กินด้วยกันฉันคู่สมรสทั้งนี้เพื่อเป็นการคุ้มครองทั้งทางร่างกาย จิตใจ และทางเศรษฐกิจของคู่สมรสด้วย โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "115",
        "section_content": "มาตรา 1462 “ในกรณีที่คู่สมรสไม่สามารถที่จะอยู่กินด้วยกันฉันคู่สมรสโดยปกติสุขได้ หรือถ้าการอยู่ร่วมกันจะเป็นอันตรายแก่กายหรือจิตใจหรือทำลายความผาสุกอย่างมาก คู่สมรสฝ่ายใดฝ่ายหนึ่งที่ไม่สามารถที่จะอยู่กินด้วยกันฉันคู่สมรสโดยปกติสุขได้หรือฝ่ายที่จะต้องรับอันตรายหรือถูกทำลายความผาสุก อาจร้องต่อศาลเพื่อให้มีคำสั่งอนุญาตให้ตนอยู่ต่างหากในระหว่างที่เหตุ  นั้น ๆ ยังมีอยู่ก็ได้ ในกรณีเช่นนี้ศาลจะกำหนดจำนวนค่าอุปการะเลี้ยงดูให้ฝ่ายหนึ่งจ่ายให้แก่อีกฝ่ายหนึ่งตามควรแก่พฤติการณ์ก็ได้”",
        "reference": []
    },
    {
        "law_name": "เงื่อนไขการสมรส",
        "section_num": "116",
        "section_content": "จากบทบัญญัติดังกล่าวนั้น เป็นมาตรการในการบรรเทาความเดือดร้อนของคู่สมรสที่ยังไม่ประสงค์จะหย่าขาดจากกันเพื่อเห็นแก่บุตรหรือชื่อเสียงทางสังคมได้เป็นอย่างดี ซึ่งฝ่ายที่ประสงค์จะแยกอยู่นั้นจะต้องร้องต่อศาลโดยแสดงให้ศาลเห็นถึงเหตุอย่างใดอย่างหนึ่ง ดังต่อไปนี้",
        "reference": []
    },
    {
        "law_name": "เงื่อนไขการสมรส",
        "section_num": "117",
        "section_content": "2.2.1 การอยู่ร่วมกันจะเป็นอันตรายแก่กายหรือจิตใจอย่างมาก",
        "reference": []
    },
    {
        "law_name": "เงื่อนไขการสมรส",
        "section_num": "118",
        "section_content": "เมื่อคู่สมรสอยู่ร่วมกัน ถ้าฝ่ายใดฝ่ายหนึ่งทำให้อีกฝ่ายหนึ่งเกิดอันตราย\nแก่กายหรือจิตใจ เช่น คู่สมรสชอบทุบตีคู่สมรสอีกฝ่ายประจำ เช่นนี้ฝ่ายซึ่งได้รับอันตรายอาจร้องขอต่อศาลให้อนุญาตให้แยกอยู่ในระหว่างที่อีกฝ่ายยังคงมีพฤติกรรมเช่นนั้น หรือคู่สมรสถูกรบกวนทางเพศอย่างรุนแรงหรือฝ่ายใดฝ่ายหนึ่งเป็นโรคจิตข่มขู่ หรือคู่สมรสปฏิเสธไม่ยอมอยู่ร่วมบ้านกันเพราะในบ้านมีคนเป็นวัณโรค หรือคู่สมรสมีบุตรกับบุคคลอื่น โดยผู้ซึ่งขอแยกอยู่จะต้องแสดงให้ศาลเห็นว่าหากอยู่ร่วมกันนั้นตนจะต้องรับอันตรายและอันตรายที่ตนได้รับต้องเป็นอันตรายอย่างมาก หากเป็นอันตรายจริงแต่ไม่มากจะมาขอแยกอยู่ไม่ได้ หรือถ้าการทำร้ายนั้นเกิดอันตรายเล็กน้อย เช่น เมื่อ      คู่สมรสไม่พอใจก็อาจตีคู่สมรสอีกฝ่ายสักทีสองที คู่สมรสจะถือเป็นเหตุขอแยกอยู่ไม่ได้ นอกจากนั้น ถ้าการอยู่ร่วมกันจะเป็นอันตรายจิตใจอย่างมาก ก็เป็นเหตุให้ขอแยกกันอยู่ได้เช่นกัน ฝ่ายที่มีสิทธิขอแยกอยู่จะต้องเป็นฝ่ายซึ่งได้รับอันตราย เช่น คู่สมรสพาบุคคลอื่นมาร่วมหลับนอนที่บ้าน ข่มขู่ให้      คู่สมรสไปเป็นโสเภณี ความจริงในพฤติกรรมเช่นนี้คู่สมรสมีสิทธิขอหย่าได้ แต่บางครั้งคู่สมรสยังคงมีความผูกพันกันอยู่ไม่อยากหย่า หรืออาจเป็นเพราะไม่อยากให้บุตรเกิดปมด้อยที่พ่อแม่หย่ากัน คู่สมรสจะขอแยกอยู่ชั่วคราวจนกว่าเหตุการณ์นั้นจะหมดไปได้ ซึ่งขอให้สังเกตว่าเพียงแต่ผู้ได้รับความเดือดร้อนหากสามารถพิสูจน์ว่าตนได้รับอันตรายแก่กายอย่างมาก หรือได้รับอันตรายแก่จิตใจอย่างรุนแรง ก็ขอแยกกันอยู่ได้แล้ว ข้อสำคัญอันตรายที่เกิดขึ้นนั้นต้องพิสูจน์ให้ศาลเห็นว่าเป็นอันตรายอย่างมาก",
        "reference": []
    },
    {
        "law_name": "เงื่อนไขการสมรส",
        "section_num": "119",
        "section_content": "2.2.2 การอยู่ร่วมกันจะเป็นการทำลายความผาสุกอย่างมาก",
        "reference": []
    },
    {
        "law_name": "เงื่อนไขการสมรส",
        "section_num": "120",
        "section_content": "การทำลายความผาสุกของสามีหรือภริยามีความหมายกว้าง รวมถึงการก่อให้เกิดอันตรายต่อสุขภาพด้วยและต้องเป็นการกระทำที่ร้ายแรง โดยพิเคราะห์ถึงคู่สมรสแต่ละคู่ต่างหากแตกต่างกันไป โดยผู้ซึ่งขอแยกอยู่ต้องแสดงให้ศาลเห็นว่าถ้าอยู่ร่วมกันแล้วอาจจะไม่มีความสุข เช่น คู่สมรสชอบทะเลาะกับบิดามารดาของอีกฝ่ายหนึ่งเป็นประจำ คู่สมรสเป็นคนวิกลจริต คู่สมรสเป็นคนชอบเสพสุราเป็นอาจิณทำให้ตนไม่มีความสุขอย่างมาก ข้อสำคัญคือต้องแสดงให้เห็นว่าพฤติกรรมเช่นนั้นทำลายความผาสุกของตนอย่างมาก",
        "reference": []
    },
    {
        "law_name": "เงื่อนไขการสมรส",
        "section_num": "121",
        "section_content": "อนึ่ง ในการแยกกันอยู่เช่นนี้ถ้ามิใช่ความผิดของฝ่ายซึ่งขอแยกอยู่นั้น จะร้องต่อศาลให้อีกฝ่ายหนึ่งจ่ายค่าอุปการะเลี้ยงดูแก่ตนในระหว่างที่ยังแยกกันอยู่ก็ได้ หากปรากฏว่าเมื่อแยกอยู่แล้วตนไม่มีอาชีพหรือรายได้เพียงพอ ถ้าศาลเห็นสมควร ศาลจะกำหนดจำนวนค่าอุปการะเลี้ยงดูตามควรแก่พฤติการณ์ให้ก็ได้ และเมื่อเหตุที่แยกกันอยู่ได้สิ้นสุดลงจะกลับมาอยู่ร่วมกันอีกก็ได้",
        "reference": []
    },
    {
        "law_name": "เงื่อนไขการสมรส",
        "section_num": "122",
        "section_content": "2.3 การเป็นผู้อนุบาลหรือผู้พิทักษ์ของคู่สมรสอีกฝ่าย",
        "reference": []
    },
    {
        "law_name": "เงื่อนไขการสมรส",
        "section_num": "123",
        "section_content": "ภายหลังจากที่ได้มีการสมรสกันตามกฎหมายแล้ว อาจจะเกิดเหตุที่ทำให้คู่สมรสฝ่ายใดฝ่ายหนึ่งเป็นคนวิกลจริต จิตใจไม่สมประกอบอันเป็นเหตุให้ถูกศาลสั่งเป็นคนไร้ความสามารถหรือคนเสมือนไร้ความสามารถ ซึ่งโดยปกติแล้วคู่สมรสอีกฝ่ายหนึ่งก็จะต้องเป็นผู้อนุบาลหรือผู้พิทักษ์ เพราะหน้าที่สามีภริยาจําต้องช่วยเหลืออุปการะซึ่งกันและกันตามมาตรา 1461 วรรคสอง ซึ่งกฎหมายได้กำหนดให้แต่งตั้งคู่สมรสเป็นผู้อนุบาลหรือผู้พิทักษ์ของคู่สมรสอีกฝ่ายบัญญัติไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "124",
        "section_content": "มาตรา 1463 “ในกรณีที่ศาลสั่งให้คู่สมรสฝ่ายใดฝ่ายหนึ่งเป็นคนไร้ความสามารถหรือเสมือนไร้ความสามารถ คู่สมรสฝ่ายหนึ่งย่อมเป็นผู้อนุบาลหรือผู้พิทักษ์ แต่เมื่อผู้มีส่วนได้เสียหรืออัยการร้องขอ และถ้ามีเหตุสำคัญ ศาลจะตั้งผู้อื่นเป็นผู้อนุบาลหรือผู้พิทักษ์ก็ได้",
        "reference": []
    },
    {
        "law_name": "เงื่อนไขการสมรส",
        "section_num": "125",
        "section_content": "จากบทบัญญัติดังกล่าวคือ การที่คู่สมรสฝ่ายใดฝ่ายหนึ่งกลายเป็นคนวิกลจริต จิตใจไม่สมประกอบจนถูกศาลสั่งให้เป็นคนไร้ความสามารถหรือเสมือนไร้ความสามารถ ซึ่งการที่ศาลสั่งให้คู่สมรสเป็นคนไร้ความสามารถและแต่งตั้งให้คู่สมรสอีกฝ่ายเป็นผู้อนุบาล คู่สมรสที่เป็นผู้อนุบาลย่อมมีอำนาจและหน้าที่เช่นเดียวกับผู้ใช้อำนาจปกครอง",
        "reference": []
    },
    {
        "law_name": "เงื่อนไขการสมรส",
        "section_num": "126",
        "section_content": "คำพิพากษาศาลฎีกาที่ 6939/2437 ตามประมวลกฎหมายแพ่งและพาณิชย์ มาตรา 28 วรรคสองและมาตรา 1463 นั้น การตั้งผู้อนุบาลในเบื้องต้นจะต้องตั้งคู่สมรสเป็นผู้อนุบาลก่อนเพียงคนเดียว หากมีผู้อื่นร้องขอและมีเหตุสำคัญ ศาลจะตั้งผู้อื่นเป็นผู้อนุบาลก็ได้ การตั้งทั้ง      คู่สมรสและบุคคลอื่นเป็นผู้อนุบาลร่วมกันไม่สอดคล้องกับมาตรา 1463 ฉะนั้น เมื่อไม่ปรากฏว่ามีเหตุสำคัญใดที่จะตั้งผู้ร้องซึ่งเป็นบุตรสืบสายโลหิตของคนไร้ความสามารถเป็นผู้อนุบาลร่วมกับผู้คัดค้านซึ่งเป็นภริยาแล้ว จึงสมควรตั้งผู้คัดค้านแต่ผู้เดียวเป็นผู้อนุบาล",
        "reference": []
    },
    {
        "law_name": "เงื่อนไขการสมรส",
        "section_num": "127",
        "section_content": "2.4 การอุปการะเลี้ยงดูและกระทำการตามสมควรเพื่อให้คู่สมรสที่วิกลจริตมีความปลอดภัย",
        "reference": []
    },
    {
        "law_name": "เงื่อนไขการสมรส",
        "section_num": "128",
        "section_content": "การที่คู่สมรสฝ่ายใดฝ่ายหนึ่งกลายเป็นคนวิกลจริตไม่ว่าจะถูกศาลสั่งให้เป็นคนไร้ความสามารถหรือไม่ก็ตาม คู่สมรสอีกฝ่ายหนึ่งจะต้องให้ความอุปการะเลี้ยงดูและกระทำการตามสมควรเพื่อให้ฝ่ายที่วิกลจริตอยู่ในภาวะปลอดภัยทางทรัพย์สิน ทางกาย และทางจิตใจตามสมควร เช่น คู่สมรสเกิดวิกลจริตคู่สมรสอีกฝ่ายก็ต้องดูแลรักษาพาไปหาหมอ จัดการป้องกันไม่ให้คู่สมรสเดินออกไปนอกถนน ซึ่งอาจเกิดอันตรายจากการถูกรถยนต์ชน เป็นต้น หากไม่กระทำการดังกล่าว บิดา มารดา ปู่ ย่า ตา ยาย ทวด ลูก หลาน เหลน ลือ ผู้อนุบาล ผู้พิทักษ์ หรือพนักงานอัยการมีอำนาจฟ้องคู่สมรสฝ่ายที่ไม่ให้ความอุปการะเลี้ยงดูนั้น ให้ชำระค่าอุปการะเลี้ยงดูและขอให้ศาลมีคำสั่งใด ๆ เพื่อคุ้มครองคู่สมรสฝ่ายที่วิกลจริตได้ โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "เงื่อนไขการสมรส",
        "section_num": "129",
        "section_content": "มาตรา 1464 “ในกรณีที่คู่สมรสฝ่ายใดฝ่ายหนึ่งเป็นคนวิกลจริตไม่ว่าศาลจะได้สั่งให้เป็นคนไร้ความสามารถหรือไม่ ถ้าคู่สมรสอีกฝ่ายหนึ่งไม่อุปการะเลี้ยงดูฝ่ายที่วิกลจริตตามมาตรา 1461 วรรคสอง หรือกระทำการหรือไม่กระทำการอย่างใดอันเป็นเหตุให้ฝ่ายที่วิกลจริตตกอยู่ในภาวะอันน่าจะเกิดอันตรายแก่กายหรือจิตใจ หรือตกอยู่ในภาวะอันน่าจะเกิดความเสียหายทางทรัพย์สินถึงขนาด บุคคลตามที่ระบุไว้ในมาตรา 28 หรือผู้อนุบาลอาจฟ้องคู่สมรสอีกฝ่ายหนึ่งเรียกค่าอุปการะเลี้ยงดูให้แก่ฝ่ายที่วิกลจริต หรือขอให้ศาลมีคำสั่งใด ๆ เพื่อคุ้มครองฝ่ายที่วิกลจริตนั้นได้",
        "reference": []
    },
    {
        "law_name": "เงื่อนไขการสมรส",
        "section_num": "130",
        "section_content": "ในกรณีฟ้องเรียกค่าอุปการะเลี้ยงดูตามวรรคหนึ่ง ถ้ายังมิได้มีคำสั่งของศาลว่า     คู่สมรสซึ่งวิกลจริตเป็นคนไร้ความสามารถ ก็ให้ขอต่อศาลในคดีเดียวกันให้ศาลมีคำสั่งว่าคู่สมรสซึ่งวิกลจริตนั้นเป็นคนไร้ความสามารถโดยขอให้ตั้งตนเองหรือผู้อื่นที่ศาลเห็นสมควรเป็นผู้อนุบาล หรือ ถ้าได้มีคำสั่งของศาลแสดงว่าคู่สมรสซึ่งวิกลจริตเป็นคนไร้ความสามารถอยู่แล้ว จะขอให้ถอดถอน     ผู้อนุบาลคนเดิมและแต่งตั้งผู้อนุบาลคนใหม่ก็ได้",
        "reference": []
    },
    {
        "law_name": "เงื่อนไขการสมรส",
        "section_num": "131",
        "section_content": "ในการขอให้ศาลมีคำสั่งใด ๆ เพื่อคุ้มครองคู่สมรสฝ่ายที่วิกลจริตโดยมิได้เรียกค่าอุปการะเลี้ยงดูด้วยนั้น จะไม่ขอให้ศาลมีคำสั่งให้คู่สมรสฝ่ายที่วิกลจริตนั้นเป็นคนไร้ความสามารถ หรือจะไม่ขอเปลี่ยนผู้อนุบาลก็ได้ แต่ถ้าศาลเห็นว่าวิธีการคุ้มครองที่ขอนั้นจำต้องมีผู้อนุบาลหรือเปลี่ยนผู้อนุบาล ให้ศาลมีคำสั่งให้จัดการทำนองเดียวกันกับที่บัญญัติไว้ในวรรคสอง แล้วจึงมีคำสั่งคุ้มครองตามที่เห็นสมควร” \t\n\t\t \tมาตรา 1464/1 “ในระหว่างการพิจารณาคดีตามมาตรา 1464 ถ้ามีคำขอศาลอาจกำหนดวิธีการชั่วคราวเกี่ยวกับการอุปการะเลี้ยงดูหรือการคุ้มครองคู่สมรสฝ่ายที่วิกลจริตได้ตามที่เห็นสมควร และหากเป็นกรณีฉุกเฉินให้นำบทบัญญัติเรื่องคำขอในเหตุฉุกเฉินตามประมวลกฎหมายวิธีพิจารณาความแพ่งมาใช้บังคับ”",
        "reference": []
    },
    {
        "law_name": "เงื่อนไขการสมรส",
        "section_num": "132",
        "section_content": "จากบทบัญญัติดังกล่าวนั้น หมายถึง การที่คู่สมรสวิกลจริตแต่ศาลยังไม่ได้สั่งให้เป็นคนไร้ความสามารถหรือศาลจะได้สั่งให้เป็นคนไร้ความสามารถแล้วก็ตาม แต่คู่สมรสซึ่งมีหน้าที่อุปการะเลี้ยงดูผู้วิกลจริตนั้นหรือซึ่งศาลแต่งตั้งให้เป็นผู้อนุบาลนั้น ได้ปล่อยปละละเลยไม่ดูแล ซึ่งอาจทำให้คนวิกลจริตหรือคนไร้ความสามารถนั้นน่าจะเป็นอันตรายแก่ทรัพย์สิน แก่กาย จิตใจ และคู่สมรสไม่อาจร้องต่อศาลได้ เพราะเป็นคนวิกลจริตหรือเป็นคนไร้ความสามารถ ซึ่งกฎหมายให้บุคคลที่อาจร้องขอต่อศาลสั่งให้คู่สมรสซึ่งวิกลจริตเป็นคนไร้ความสามารถตามมาตรา 28 มีอำนาจฟ้องเรียกค่าอุปการะเลี้ยงดูให้แก่คู่สมรสซึ่งเป็นคนวิกลจริตหรือคนไร้ความสามารถตามสมควรแก่ฐานะทั้งของผู้ให้และผู้รับได้ หรือจะขอให้ศาลมีคำสั่งเพื่อคุ้มครองผู้วิกลจริตหรือคนไร้ความสามารถนั้น เช่น ห้ามมิให้ คู่สมรสเข้ามาเกี่ยวข้องกับคนวิกลจริตหรือคนไร้ความสามารถตลอดเวลาที่ยังวิกลจริตหรือเป็นคนไร้ความสามารถ",
        "reference": []
    },
    {
        "law_name": "เงื่อนไขการสมรส",
        "section_num": "133",
        "section_content": "ในระหว่างที่ศาลกำลังพิจารณาคดีเพื่อคุ้มครองคู่สมรสฝ่ายที่วิกลจริตอยู่นี้ ผู้ฟ้องอาจร้องขอต่อศาลให้กำหนดวิธีการชั่วคราวเกี่ยวกับการอุปการะเลี้ยงดู หรือการคุ้มครองคู่สมรสฝ่ายที่วิกลจริตได้ตามที่เห็นสมควรตามที่บัญญัติไว้ในมาตรา 1464/1 เช่น ขอให้ศาลมีคำสั่งให้คู่สมรสอีกฝ่ายหนึ่งชำระค่าอุปการะเลี้ยงดูคู่สมรสฝ่ายที่วิกลจริตเป็นรายเดือน เดือนละ 3,000 บาท เป็นการชั่วคราว หรือขอให้ศาลมีคำสั่งให้นำคู่สมรสที่วิกลจริตไปรับการบำบัดรักษาที่โรงพยาบาลโรคจิตโดยเร็วก็ได้ และถ้าหากเป็นกรณีฉุกเฉินผู้ฟ้องจะมีคำขอในเหตุฉุกเฉินตามประมวลกฎหมายวิธีพิจารณาความแพ่งขอให้ศาลมีคำสั่งเพื่อคุ้มครองคู่สมรสฝ่ายที่วิกลจริตได้ในทันที โดยไม่ต้องรอฟัง    คู่สมรสผู้เป็นจำเลยแต่อย่างใด เช่น คู่สมรสเกิดวิกลจริต คู่สมรสอีกฝ่ายพาไปหาหมอไสยศาสตร์รักษาโดยวิธีใช้หวายอาบน้ำมนต์เฆี่ยนคู่สมรสมาสามวันสามคืนแล้ว และกำลังจะเฆี่ยนต่อไปอีก ดังนี้ มารดาของคู่สมรสมีสิทธิร้องขอในเหตุฉุกเฉินให้ศาลสั่งห้ามสามีรักษาโรคโดยวิธีการนี้ได้",
        "reference": []
    },
    {
        "law_name": "เงื่อนไขการสมรส",
        "section_num": "134",
        "section_content": "นอกจากนี้คู่สมรสยังสิทธิและหน้าที่อื่น ๆ ต่อกันด้วย เช่น หน้าที่ต้องซื่อสัตย์ต่อ   คู่สมรสซึ่งหน้าที่อันนี้แม้กฎหมายไม่ได้บัญญัติไว้โดยตรง แต่ก็ปรากฏได้เป็นผลสะท้อนจากมาตราอื่นและหลักกฎหมายประกอบด้วยจารีตประเพณี หรือสิทธิใช้ชื่อสกุล สิทธิในการใช้สอยทรัพย์สินในบ้านร่วมกัน หรือสิทธิรักษาพยาบาลตามสิทธิของคู่สมรส หรือร่วมกันดูแลทรัพย์สินร่วมกัน",
        "reference": []
    }
]