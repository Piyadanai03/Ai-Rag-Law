[
    {
        "law_name": "การศึกษากฎหมายครอบครัว",
        "section_num": "1",
        "section_content": "ดังที่ได้กล่าวมาแล้วว่าการสมรสเป็นสัญญาประเภทหนึ่ง เมื่อเกิดสัญญาสมรสเกิดขึ้นย่อมผูกพันคู่สมรสก็คือสามีภริยานั้นเอง เมื่อการสมรสเกิดขึ้นก็อาจจะมีการเลิกจากการเป็นสามีภริยาก็ได้ โดยการเลิกจากการเป็นสามีภริยากันนั้นอาจเกิดขึ้นได้หลายกรณี ในกรณีการสมรสที่ฝ่าฝืนเงื่อนไขสำคัญที่กฎหมายห้ามไว้ การสมรสนั้นเป็นโมฆะ ไม่อาจสมบูรณ์ขึ้นมาได้แม้เวลาจะล่วงเลยไปนานเท่าใดก็ตาม เพราะกฎหมายครอบครัววางหลักไว้ว่าการสมรสจะเป็นโมฆะก็แต่บัญญัติไว้เฉพาะในหมวดนี้ ฉะนั้น การสมรสจะเป็นโมฆะนอกเหนือจากที่ได้กำหนดไว้ในประมวลกฎหมายแพ่งและพาณิชย์ บรรพ 5 นี้ไม่ได้ ไม่ใช้หลักกฎหมายทั่วไปในเรื่องโมฆะกรรม ส่วนในกรณีที่ฝ่าฝืนเงื่อนไขที่กฎหมายห้ามไว้แต่เงื่อนไขดังกล่าวไม่มีความสำคัญมากนัก การสมรสนั้นจึงเป็นเพียงโมฆียะ ซึ่งหากไม่มีการเพิกถอนจนล่วงเวลาไปแล้วการสมรสดังกล่าวจะสมบูรณ์โดยไม่อาจถูกเพิกถอนได้อีกต่อไป เช่น การสมรสที่เป็นโมฆียะเพราะอาจเกิดจากการสำคัญผิดตัวคู่สมรส หรือถูกกลฉ้อฉล หรือถูกข่มขู่ มีผลให้การสมรสเป็นโมฆียะ เป็นต้น นอกจากนี้ การสมรมระหว่างสามีภริยาอาจจะสิ้นสุดลงด้วยการตายของคู่สมรสฝ่ายใดฝ่ายหนึ่งหรือเกิดจากการหย่า ดังนั้น ความเป็นโมฆะของการสมรสและการสมรสที่เป็นโมฆียะ สามารถพิจารณาได้ดังต่อไปนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "2",
        "section_content": "การสมรสที่เป็นโมฆะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "3",
        "section_content": "การสมที่ฝ่าฝืนเงื่อนไขสำคัญบางประการซึ่งมักเป็นเรื่องเกี่ยวกับนโยบายในสังคม และนโยบายของบ้านเมืองจะมีผลเป็นโมฆะ เนื่องจากการสมรสเป็นสถาบันอย่างหนึ่งของสังคม นโยบายสองประการนี้ย่อมมีความสำคัญเหนือกว่าส่วนได้เสียของเอกชน กฎหมายจึงยอมให้การสมรสนี้อยู่ต่อไปมิได้ และการสมรสที่เป็นโมฆะนั้นเสียเปล่ามาตั้งแต่ต้น ความเป็นโมฆะทำลายการสมรสมาก่อนโดยสิ้นเชิง และการสมรสที่เป็นโมฆะไม่อาจให้สัตบันได้แม้เหตุที่ทำให้การสมรสเป็นโมฆะสิ้นสุดลงไปแล้ว และไม่อาจสมบูรณ์ขึ้นมาได้แม้เวลาจะล่วงพ้นไปนานเท่าใดก็ตาม (ไพโรจน์ กัมพูสิริ. 2560 : 118 - 119)",
        "reference": []
    },
    {
        "law_name": "การศึกษากฎหมายครอบครัว",
        "section_num": "4",
        "section_content": "ขอบเขตของการสมรสที่เป็นโมฆะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "5",
        "section_content": "การสมรสเป็นสัญญาประเภทหนึ่งซึ่งมีความพิเศษแตกต่างจากสัญญาทั่วไป โดยได้มีการกำหนดเงื่อนไขเกี่ยวกับการสมรสไว้ หากฝ่าฝืนเงื่อนไขการสมรสบางกรณีอาจถือว่าเป็นโมฆะได้    การสมรสที่เป็นโมฆะไม่อาจให้สัตยาบันได้แม้เหตุที่ทำให้การสมรสเป็นโมฆะได้สิ้นสุดลงแล้วและไม่อาจสมบูรณ์ขึ้นมาได้แม้เวลาจะล่วงพ้นไปนานเท่าใดก็ตาม การฟ้องคดีเพื่อขอให้ศาลพิพากษาแสดงว่าการสมรสเป็นโมฆะไม่มีอายุความ ผู้มีส่วนได้เสียจะฟ้องคดีเมื่อใดก็ได้ และไม่เป็นการใช้สิทธิโดยสุจริต แม้ว่าคู่สมรสที่เป็นโมฆะนั้นถึงแก่ความตายไปแล้วก็อาจมีการฟ้องขอให้ศาลพิพากษาว่าการสมรสเป็นโมฆะได้ถ้าหากมีเหตุพิเศษแสดงว่ามีการโต้แย้งสิทธิในครอบครัวหรือมรดกหรือสิทธิอื่นใด แต่หากไม่มีเหตุผลพิเศษเช่นว่านี้แล้วก็จะฟ้องขอให้ศาลพิพากษาแสดงว่าการสมรสเป็นโมฆะไม่ได้ เพราะการตายทำให้การสมรสที่เป็นโมฆะสิ้นสุดลงแล้ว (ประสพสุข บุญเดช. 2559 : 310 - 312) โดยกฎหมายได้กำหนดขอบเขตของการสมรสที่เป็นโมฆะไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "6",
        "section_content": "มาตรา 1494 “การสมรสจะเป็นโมฆะก็แต่เฉพาะที่บัญญัติไว้ในหมวดนี้”",
        "reference": []
    },
    {
        "law_name": "การศึกษากฎหมายครอบครัว",
        "section_num": "7",
        "section_content": "จากบทกฎหมายดังกล่าว หมายความว่า การสมรสที่จะเป็นโมฆะนั้นมีได้แต่เฉพาะที่บัญญัติไว้ในประมวลกฎหมายแพ่งและพาณิชย์ บรรพ 5 หมวด 5 ตั้งแต่มาตรา 1494 ถึงมาตรา 1500 เท่านั้น ทั้งนี้ เพื่อตัดปัญหาที่อาจจะมีผู้สงสัยว่าจะยังมีการสมรสที่เป็นโมฆะด้วยเหตุอื่น นอกจากนี้\nอีกหรือไม่การสมรสที่ฝืนเงื่อนไขในหมวด 5 เท่านั้น ที่ตกเป็นโมฆะตามที่บัญญัติไว้ในมาตรา 1494 และมาตรา 1495 ดังนั้น การสมรสที่ไม่ฝ่าฝืนเงื่อนไขดังกล่าวย่อมไม่เป็นโมฆะ เช่น การสมรสที่ไม่ได้จดทะเบียนสมรส หรือผู้รับบุตรบุญธรรมจดทะเบียนสมรสกับบุตรบุญธรรม ศาลพิพากษาให้การสมรสที่ว่ามานี้เป็นโมฆะไม่ได้ หรือการสมรสระหว่างคนไทยกับคนต่างชาติที่เข้าเมืองโดยผิดกฎหมายก็ดี \nกับคนที่นับถือศาสนาต่างกัน หรือกับหญิงที่ตั้งครรภ์กับชายอื่นอยู่แล้วก็ดี การสมรสเหล่านี้ไม่เป็นโมฆะ (ประสพสุข บุญเดช. 2559 : 310) ในการพิจารณาว่าการสมรสจะเป็นโมฆะหรือไม่นั้นต้องพิจารณาจากประมวลกฎหมายแพ่งและพาณิชย์ บรรพ 5 หมวด 5 เท่านั้น โดยหมวด 5 ดังกล่าว \nมีเพียง 7 มาตราเท่านั้น และเมื่อพิจารณาโดยตลอดแล้วจะมีเพียงมาตรา 1495 เพียงมาตราเดียวที่บัญญัติให้การสมรสเป็นโมฆะ ฉะนั้น เมื่อพิจารณาถึงเหตุที่ทำให้การสมรสเป็นโมฆะก็จะต้องพิจารณาเฉพาะมาตรา 1495 เท่านั้น จะนำมาตราอื่นมาอ้างเป็นเหตุว่าการสมเป็นโมฆะไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "8",
        "section_content": "เหตุที่ทำให้การสมรสที่เป็นโมฆะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "9",
        "section_content": "เหตุแห่งการที่ทำให้การสมรสเป็นโมฆะนั้นมีได้แต่เฉพาะที่บัญญัติไว้ในหมวด 5 เท่านั้น คือตั้งแต่มาตรา 1494 ถึงมาตรา 1500 โดยจะนำมาตราเหตุอื่นมาอ้างเป็นเหตุแห่งการโมฆะไม่ได้หากยังไม่ได้มีคำพิพากษาของศาลแสดงว่าการสมรสเป็นโมฆะหรือยังไม่มีการกล่าวอ้างความเป็นโมฆะขึ้นมา การสมรสที่ได้จดทะเบียนแล้วย่อมสมบูรณ์อยู่เสมอ (ประสพสุข บุญเดช. 2559 : 312) ซึ่งเหตุที่ทำให้การสมรสเป็นโมฆะนั้น กฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "10",
        "section_content": "มาตรา 1495 “การสมรสที่ฝ่าฝืน มาตรา 1449 มาตรา 1450 มาตรา 1450 และ มาตรา 1458 เป็นโมฆะ”",
        "reference": []
    },
    {
        "law_name": "การศึกษากฎหมายครอบครัว",
        "section_num": "11",
        "section_content": "การสมรสที่บุคคลสองคนเป็นบุคคลวิกลจริตหรือเป็นบุคคลที่ศาลสั่งให้เป็นคนไร้ความสามารถอันเป็นการฝ่าฝืนมาตรา 1449 เหตุที่กฎหมายห้ามมิให้บุคคลสองคนหรือทั้งสองฝ่ายที่เป็นบุคคลวิกลจริต หรือเป็นบุคคลที่สั่งให้เป็นคนไร้ความสามารถสมรนั้น เนื่องจากว่าคนวิกลจริตไม่มีความรู้สึกรับผิดชอบในการครองเรือน และไม่สามารถใช้สิทธิและปฏิบัติหน้าที่ของคู่สมรสได้เท่าคนธรรมดาประการหนึ่ง และอีกประการหนึ่งหากบุตรที่เกิดจากการสมรสดังกล่าวจะเป็นบุคคลที่ไม่ปกติ ไม่แข็งแรงสมบูรณ์ ทั้งมีความเสี่ยงภัยที่จะเป็นโรคสติวิปลาสหรือจิตบกพร่องด้วย ดังนั้น กฎหมายจึงห้ามบุคคลสองคนที่เป็นบุคคลวิกลจริตหรือบุคคลที่ศาลมีคำสั่งให้เป็นบุคคลไร้ความสามารถทำการสมรสกัน หากการสมรสฝ่าฝืนเงื่อนไขนี้ถือว่าการสมรสเป็นโมฆะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "12",
        "section_content": "การสมรสที่บุคคลสองคนเป็นญาติสืบสายโลหิตโดยตรงต่อกันหรือเป็นพี่น้องร่วมบิดามารดาหรือร่วมแต่บิดาหรือมารดาอันเป็นการฝ่าฝืนมาตรา 1450 การที่กฎหมายห้ามมิให้บุคคลสองคนที่เป็นญาติสืบสายโลหิตโดยตรงขึ้นไปหรือลงมา เช่น ปู่ ย่า ตา ยาย พ่อ แม่ ลูก หลาน เหลน หรือห้าม พี่น้องร่วมบิดาหรือมารดาเดียวกันสมรสกัน เนื่องจากจะขัดต่อข้อห้ามทางสังคมและทางศีลธรรมประการหนึ่งแล้ว และยังมีอีกประการหนึ่งคือเหตุผลทางการแพทย์ที่จะทำให้บุตรที่เกิดจากการสมรสดังกล่าวเป็นโรคปัญญาอ่อนหรือมีสุขภาพไม่แข็งแรง ดังนั้น กฎหมายจึงห้ามบุคคลดังกล่าวสมรสกัน หากการสมรสฝ่าฝืนเงื่อนไขนี้ถือว่าการสมรสเป็นโมฆะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "13",
        "section_content": "การสมรสในขณะที่มีคู่สมรสอยู่แล้ว (การสมรสซ้อน) อันเป็นการฝ่าฝืนมาตรา 1452 คือ การที่บุคคลสองคนทำการสมรสโดยการจดทะเบียนในขณะที่ตนมีคู่สมรสอยู่ก่อนแล้วนั้น เป็นการขัดต่อความสงบเรียบร้อยและศีลธรรมอันดีของประชาชน เป็นการแย่งคู่สมรสกันก่อให้เกิดความแตกร้าวในครอบครัวเดิม ซึ่งการสมรสซ้อนนี้อาจจะจดทะเบียนสมซ้อนซ้อนกันกี่ครั้งก็ตาม ก็ถือว่าการจดทะเบียนสมรสครั้งหลังเป็นโมฆะทั้งสิ้น แม้ต่อมาภายหลังการสมรสครั้งแรกจะสิ้นสุดด้วยประการใดก็ตาม ก็ไม่อาจทำให้การสมรสครั้งหลัง ๆ นั้นเป็นการสมรสที่ชอบขึ้นมาได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "14",
        "section_content": "คำพิพากษาศาลฎีกาที่ 6051/2540 เมื่อการสมรสระหว่างโจทก์และ ส. ผู้ตายเป็นการสมรสที่ชอบด้วยกฎหมายของรัฐเนวาดา ประเทศสหรัฐอเมริกา และชอบด้วยประมวลกฎหมายแพ่งและพาณิชย์ มาตรา 1459 วรรคหนึ่งแล้ว ต่อมาจำเลยได้จดทะเบียนสมรสกับ ส. สามีโจทก์ตามกฎหมายไทยอีก จึงเป็นการจดทะเบียนในขณะที่ ส. มีคู่สมรสอยู่ก่อนแล้ว เป็นการฝ่าฝืนบทบัญญัติแห่งมาตรา 1452 ตกเป็นโมฆะตามมาตรา 1496 ซึ่งใช้บังคับอยู่ในขณะที่จำเลยจดทะเบียนสมรส\nกับ ส.",
        "reference": []
    },
    {
        "law_name": "การศึกษากฎหมายครอบครัว",
        "section_num": "15",
        "section_content": "คำพิพากษาศาลฎีกาที่ 3192/2549 ประมวลกฎหมายแพ่งและพาณิชย์ มาตรา 1461 เป็นบทบัญญัติในหมวด 3 เรื่องความสัมพันธ์ระหว่างสามีภริยา ซึ่งเป็นเรื่องภายหลังการสมรสตามหมวด 2เรื่องสมรส กล่าวคือ เมื่อสมรสกันแล้วหากฝ่ายใดปฏิบัติฝ่าฝืนมาตรา 1461 ดังกล่าว \nก็จะเป็นฟ้องหย่าตามมาตรา 1516 (4) หรือ (6) ที่คู่สมรสอีกฝ่ายหนึ่งอาจนำมาฟ้องร้องได้เท่านั้นปรากฏว่ามีการฟ้องหย่าระหว่างโจทก์กับพลตำรวจตรี ว. และไม่มีคำพิพากษาของศาลให้หย่ากัน \nการสมรสระหว่างโจทก์กับพลตำรวจตรี ว. จึงยังสมบูรณ์ตามกฎหมาย แม้หากโจทก์กับพลตำรวจตรี ว. จะมิได้อยู่ด้วยกันและมิได้ช่วยเหลืออุปการะเลี้ยงดูกันในระยะหลังก็มิได้มีผลต่อความสมบูรณ์ของการสมรสระหว่างโจทก์กับพลตำรวจตรี ว. โจทก์จึงยังเป็นภริยาที่ชอบด้วยกฎหมายของพลตำรวจตรี ว. อยู่ตลอดมา เมื่อจำเลยมาจดทะเบียนสมรสกับพลตำรวจตรี ว. ขณะที่พลตำรวจตรี ว. มีโจทก์เป็น คู่สมรสอยู่จึงเป็นการสมรสที่ฝ่าฝืนเงื่อนไขแห่งการสมรสในมาตรา 1452 และเป็นโมฆะตามมาตรา 1495 แม้ต่อมาพลตำรวจตรี ว. ถึงแก่ความตายโจทก์ก็เป็นผู้มีส่วนได้เสียที่มีอำนาจฟ้องขอให้การสมรสระหว่างจำเลยกับพลตำรวจตรี ว. เป็นโมฆะได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "16",
        "section_content": "การสมรสที่บุคคลสองคนไม่ยินยอมเป็นคู่สมรสกันอันเป็นการฝ่าฝืนมาตรา 1458 เนื่องจากว่าการสมรสที่ชอบด้วยกฎหมายนอกจากจะต้องจดทะเบียนกันแล้ว ยังจะต้องเกิดจากการที่บุคคลสองคนต้องตกลงยินยอมเป็นคู่สมรสกันด้วย หากกรณีที่บุคคลสองคนต่างฝ่ายต่างไม่ยินยอมเป็นคู่สมรสของอีกฝ่ายหนึ่ง แต่มาจดทะเบียนสมรสกันเพื่อให้ได้รับประโยชน์จากการสมรส ไม่ว่าจะเป็นประโยชน์ทางการเงิน ที่พักอาศัย หรือประโยชน์อื่นใด โดยบุคคลสองคนตกลงกันอย่างชัดแจ้งที่จะไม่อยู่กินด้วยกันฉันคู่สมรส เช่น นางสาวแดงต้องการเดินทางไปทำงานที่ประเทศญี่ปุ่น แต่เป็นหญิงโสดขอวีซ่าเข้าประเทศญี่ปุ่นไม่ได้ จึงอุปโลกน์นายดำให้เป็นคู่สมรสโดยจดทะเบียนสมรสกันเพื่อนำใบทะเบียนสมรสไปแสดงต่อสถานทูตญี่ปุ่นในการขอวีซ่า เช่นนี้ นางสาวแดงก็มิได้ยินยอมเป็นคู่สมรสของนายดำ และนายดำเองก็มิได้ยินยอมเป็นคู่สมรสของนางสาวแดง ทั้งสองคนเพียงแต่ช่วยเหลือกันเพื่อให้ได้วีซ่าเข้าประเทศญี่ปุ่นเท่านั้น การสมรสของนางสาวแดงและนายดำดังกล่าวจึงเป็นโมฆะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "17",
        "section_content": "คำพิพากษาศาลฎีกาที่ 5351/2545 ผู้ร้องทั้งสองยื่นคำร้องอ้างว่าได้จดทะเบียนสมรสกันหลอก ๆ เพื่อหวังประโยชน์ในทางการค้า มิได้จะอยู่กินเป็นสามีภริยากันอย่างแท้จริง ทั้งไม่เคยอยู่ร่วมกันฉันสามีภริยาแต่อย่างใด เหตุที่จดทะเบียนสมรสกันเนื่องจากเชื่อตามหมอดูทำนายเท่านั้น แต่ผู้ร้องทั้งสองมิได้นำพยานอื่นเข้าสืบประกอบว่าตนมิได้อยู่กินฉันสามีภริยากันจริง และมิได้ส่งสำเนาทะเบียนบ้านว่ามิได้อยู่บ้านหลังเดียวกัน นอกจากนี้ ผู้ร้องทั้งสองยังปล่อยเวลาให้ล่วงเลยมาถึง 3 ปีเศษ จึงมายื่นคำร้องขอให้ศาลพิพากษาว่าการสมรสเป็นโมฆะ พฤติการณ์ที่นำสืบเช่นนี้แสดงให้เห็นว่าผู้ร้องทั้งสองยินยอมเป็นสามีภริยากันตามประมวลกฎหมายแพ่งและพาณิชย์ มาตรา 1458 แล้ว ไม่มีเหตุที่จะมายื่นคำร้องขอให้ศาลพิพากษาว่าการสมรสของผู้ร้องทั้งสองตกเป็นโมฆะได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "18",
        "section_content": "การกล่าวอ้างว่าการสมรสใดเป็นโมฆะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "19",
        "section_content": "การสมรสที่ฝ่าฝืนเงื่อนไขการสมรสตามมาตรา 1449 มาตรา 1450 มาตรา 1452 และมาตรา 1458 ถือว่าตกเป็นโมฆะตามมาตรา 1495 ก็ตาม แต่จะมีผลว่าการสมรสทั้ง 4 กรณีดังกล่าวเป็นโมฆะได้ก็ต่อเมื่อมีคำพิพากษาของศาลแสดงว่าการสมรสเป็นโมฆะ หรือมีการกล่าวอ้างขึ้นว่าการสมรสเป็นโมฆะ ซึ่งกฎหมายได้วางหลักเกี่ยวกับการกล่าวอ้างว่าการสมรสเป็นโมฆะไว้ในมาตรา 1496 และมาตรา 1497 โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "20",
        "section_content": "มาตรา 1496 “คำพิพากษาของศาลเท่านั้นที่จะแสดงว่า การสมรสที่ฝ่าฝืนมาตรา 1449 มาตรา 1450 และมาตรา 1458 เป็นโมฆะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "21",
        "section_content": "คู่สมรส บิดามารดา หรือผู้สืบสันดานของคู่สมรสอาจร้องขอให้ศาลพิพากษาว่าการสมรสเป็นโมฆะได้ ถ้าไม่มีบุคคลดังกล่าว ผู้มีส่วนได้เสียจะร้องขอให้อัยการเป็นผู้ร้องขอต่อศาลก็ได้”",
        "reference": []
    },
    {
        "law_name": "การศึกษากฎหมายครอบครัว",
        "section_num": "22",
        "section_content": "มาตรา 1497 “การสมรสที่เป็นโมฆะ เพราะฝ่าฝืนมาตรา 1452 บุคคลผู้มีส่วนได้เสียคนใดคนหนึ่งจะกล่าวอ้างขึ้น หรือจะร้องขอให้ศาลพิพากษาว่าการสมรสเป็นโมฆะก็ได้”",
        "reference": []
    },
    {
        "law_name": "การศึกษากฎหมายครอบครัว",
        "section_num": "23",
        "section_content": "เหตุที่มาตรา 1496 บัญญัติให้คำพิพากษาของศาลเท่านั้นที่จะแสดงว่าการสมรสที่\nฝ่าฝืนมาตรา 1449 มาตรา 1450 และมาตรา 1458 เป็นโมฆะนั้น เนื่องจากการสมรสก่อให้เกิดความสัมพันธ์เป็นการก่อตั้งสถานะของบุคคลจึงมีลักษณะพิเศษกว่านิติกรรมหรือสัญญาทั่วไป \nการจะให้การสมรสตกเป็นโมฆียะจึงเป็นเรื่องสำคัญที่ต้องผ่านการพิจารณาจากศาลก่อนว่าการสมรสนั้นฝ่าฝืนเงื่อนไขที่กฎหมายกำหนดไว้จริงหรือไม่ ส่วนเหตุที่มาตรา 1497 บัญญัติให้บุคคลผู้มีส่วนได้เสียคนใดคนหนึ่งจะกล่าวอ้างขึ้น หรือจะร้องขอให้ศาลพิพากษาว่าการสมรสที่ฝ่าฝืนมาตรา 1452 \nเป็นโมฆะก็ได้นั้น เนื่องจากว่าการจดทะเบียนสมรสซ้อนเป็นที่ประจักษ์อยู่ในทะเบียนสมรสอยู่แล้ว\nว่ารายใดจดทะเบียนสมรสก่อน รายใดจดทะเบียนสมรสทีหลัง (ไพโรจน์ กัมพูสิริ และรัศฎา เอกบุตร. 2555 : 129 - 130)",
        "reference": []
    },
    {
        "law_name": "การศึกษากฎหมายครอบครัว",
        "section_num": "24",
        "section_content": "การกล่าวอ้างว่าการสมรสเป็นโมฆะด้วยการขอให้ศาลพิพากษาให้การสมรสเป็นโมฆะ เนื่องจากว่าการสมรสที่ฝ่าฝืนเงื่อนไขทั้ง 4 กรณีดังกล่าวก็ตาม แต่ทั้ง 4 กรณีดังกล่าวได้มีการจดทะเบียนสมรสโดยถูกต้องตามกฎหมาย จึงเป็นการสมรสโดยชอบด้วยกฎหมาย โดยปรากฏหลักฐานทางทะเบียนสมรส ดังนั้น กฎหมายจึงกำหนดให้การกล่าวอ้างโมฆะอันเกิดจากการสมรส \nทำได้โดยขอให้ศาลมีพิพากษาให้การสมรสเป็นโมฆะด้วยกระทำผิดเงื่อนไขไม่ว่าจะเป็นกรณีการสมรสของคนวิกลจริตหรือบุคคลที่ถูกศาลสั่งให้เป็นคนไร้ความสามารถ การสมรสระหว่างญาติสืบสายโลหิตโดยตรงขึ้นไปหรือลงมา และกรณีการสมรสที่ชายหญิงไม่ยินยอมเป็นสามีภริยากันด้วย หรือแม้กระทั้งจากการสมรสในขณะที่ตนมีคู่สมรสอยู่ที่กฎหมายให้สิทธิในการกล่าวอ้างไว้เป็นพิเศษ หรือจะขอให้ศาลพิพากษาให้การสมรสเป็นโมฆะก็สามารถทำได้ตามมาตรา 1497 ดังนั้น เมื่อศาลได้มีคำพิพากษาให้การสมรสเป็นโมฆะแล้ว บุคคลผู้มีส่วนได้เสียจึงจะสามารถกล่าวอ้างการสมรสที่เป็นโมฆะได้ซึ่งบุคคลผู้ที่มีสิทธิร้องขอให้ศาลพิพากษาให้การสมรสเป็นโมฆะนั้นมี 2 กรณี ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "25",
        "section_content": "คู่สมรส บิดามารดา หรือผู้สืบสันดานของคู่สมรส เป็นผู้ร้องขอให้ศาลพิพากษาว่าการสมรสเป็นโมฆะ เนื่องจากว่าบุคคลเหล่านั้นเป็นผู้เสียหายโดยตรงในการสมรสที่เป็นโมฆะนั้นสำหรับผู้สืบสันดานที่เป็นบุตรสามารถร้องขอต่อศาลให้พิพากษาว่าการสมรสของบุพการีของตนเป็นโมฆะได้ โดยไม่ถือว่าเป็นคดีอุทลุมตามมาตรา 1562 เพราะถือว่าเป็นผู้เสียหายโดยตรง และกฎหมายได้กำหนดไว้ชัดเจนดังที่ปรากฏในมาตรา 1496 วรรคสอง ที่บัญญัติว่า “คู่สมรส บิดามารดา หรือผู้สืบสันดานของคู่สมรสอาจร้องขอให้ศาลพิพากษาว่าการสมรสเป็นโมฆะได้ ถ้าไม่มีบุคคลดังกล่าว ผู้มีส่วนได้เสียจะร้องขอให้อัยการเป็นผู้ร้องขอต่อศาลก็ได้” ดังนั้น ผู้สืบสันดานที่เป็นบุตรสามารถฟ้องบุพการีว่าการสมรสเป็นโมฆะได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "26",
        "section_content": "คำพิพากษาศาลฎีกาที่ 5280/2544 โจทก์ฟ้องขอให้ศาลพิพากษาว่าการสมรสระหว่างจำเลยกับนาง ส. มารดาโจทก์เป็นโมฆะ โดยอ้างว่า จำเลยจดทะเบียนสมรสกับหญิงอื่น โดยหญิงนั้นแอบอ้างชื่อว่าเป็นนาง ส. เป็นการกล่าวอ้างว่ามีการจดทะเบียนสมรสไม่ถูกต้องตามกฎหมายโดยนาง ส. ไม่ได้ให้ความยินยอมอันเป็นการฝ่าฝืนต่อประมวลกฎหมายแพ่งและพาณิชย์ มาตรา 1458 ย่อมตกเป็นโมฆะตามมาตรา 1495 ซึ่งจะต้องมีคำพิพากษาของศาลเท่านั้นที่จะแสดงว่าการสมรสเป็นโมฆะ โดยคู่สมรส บิดามารดา หรือผู้สืบสันดานของคู่สมรสอาจร้องขอให้ศาลพิพากษาว่าการสมรสเป็นโมฆะได้ตามมาตรา 1496 ดังนั้น แม้นาง ส. ถึงแก่ความตายทำให้การสมรสสิ้นสุดลงก่อนโจทก์ฟ้อง แต่เมื่อยังปรากฏความเป็นโมฆะอยู่โดยยังไม่มีคำพิพากษาให้เป็นโมฆะ ย่อมกระทบกระเทือนสิทธิของโจทก์ซึ่งเป็นผู้สืบสันดาน โจทก์มีอำนาจฟ้องขอให้การสมรสเป็นโมฆะได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "27",
        "section_content": "คำพิพากษาศาลฎีกาที่ 6186/2545 โจทก์ทั้งเจ็ดเป็นบุตรชอบด้วยกฎหมายของนาย ท. กับนาง จ. ต่อมานาง จ. ถึงแก่ความตาย นาย ท. ได้จดทะเบียนสมรสกับนาง ป. หลังจากนั้นนาย ท. มาจดทะเบียนสมรสกับจำเลยอีกโดยมิได้หย่าขาดจากนาง ป. จึงเป็นการฝ่าฝืนประมวลกฎหมายแพ่งและพาณิชย์ มาตรา 1452 ย่อมตกเป็นโมฆะตามมาตรา 1495 เมื่อนาย ท. ถึงแก่ความตายแล้ว โจทก์ทั้งเจ็ดจึงเป็นทายาทโดยธรรมของนาย ท. และมีสิทธิได้รับทรัพย์มรดกของนาย ท. โจทก์ทั้งเจ็ดจึงอยู่ในฐานะเป็นบุคคลผู้ที่มีส่วนได้เสียที่จะร้องขอให้ศาลพิพากษาว่า การสมรสระหว่างนาย ท. และจำเลยเป็นโมฆะได้ตามประมวลกฎหมายแพ่งและพาณิชย์มาตรา 1497 โจทก์ทั้งเจ็ดมีอำนาจฟ้อง ขอให้เพิกถอนการสมรสระหว่างนาย ท. กับจำเลย\n\t\t\tผู้มีส่วนได้เสียร้องขอให้อัยการเป็นผู้ร้องขอแทนเนื่องจากว่าโดยปกติแล้วผู้ที่มีสิทธิที่จะร้องขอให้การสมรสเป็นโมฆะได้ คือ คู่สมรส บิดามารดา หรือผู้สืบสันดานของคู่สมรสมีสิทธิที่จะร้องของได้เท่านั้น บุคคลภายนอกไม่มีสิทธิที่จะร้องขอให้การสมรสเป็นโมฆะได้ แต่มีข้อยกเว้นที่ให้บุคคลภายนอกมีสิทธิร้องขอให้การสมรสเป็นโมฆะได้นั้นต้องมีเงื่อนไขได้นี้คือ 1. ต้องเป็นผู้เสียหายเนื่องจากการสมรสนั้น 2 .เมื่อไม่มีคู่สมรส บิดามารดา และบุตรของคู่สมรส 3. บุคคลภายนอกผู้มีส่วนได้เสียจะร้องขอให้การสมรสเป็นโมฆะด้วยตนเองไม่ได้ โดยจะต้องขอให้อัยการเป็นผู้ร้องขอเท่านั้น\n                              คำพิพากษาศาลฎีกาที่ 1127/2536 การที่นาย บ. คนสัญชาติญวนอยู่กินเป็นสามีภริยากับจำเลยที่ 2 จนมีบุตรด้วยกัน สามคนแล้วจำเลยที่ 2 ไปขอจดทะเบียนสมรสกับจำเลยที่ 1 ซึ่งเป็นลูกจ้างนาย บ. โดยแจ้งต่อเจ้าพนักงานว่ามีเจตนาจะสมรสกัน และต่างไม่เคยมีคู่สมรสมาก่อนนั้น การกระทำของจำเลยทั้งสองเป็นการผิดจากเจตนาอันแท้จริง ไม่น่าเชื่อว่าจะยินยอมเป็นสามีภริยากัน กรณีไม่เป็นไปตามเงื่อนไขแห่งการสมรสตามประมวลกฎหมายแพ่งและพาณิชย์ มาตรา 1458 การสมรสระหว่างจำเลยทั้งสองจึงเป็นโมฆะตามมาตรา 1495 โจทก์ที่ 1 ซึ่งเป็นนายอำเภอและเป็นนายทะเบียนครอบครัวมีหน้าที่ในการจดทะเบียนสมรสให้แก่ประชาชนจึงมีสิทธิร่วมกับโจทก์ที่ 2 ซึ่งเป็นพนักงานอัยการร้องขอให้ศาลพิพากษาว่าการสมรสระหว่างจำเลยทั้งสองเป็นโมฆะได้ตามมาตรา 1496 วรรคสอง\n\t\tการกล่าวอ้างว่าการสมรสเป็นโมฆะได้ทันที โดยไม่ต้องขอให้ศาลพิพากษาให้การสมรสเป็นโมฆะ เนื่องจากว่าการสมรสในขณะที่ตนมีคู่สมรสอยู่นั้นถือว่าเป็นการสมรสซ้อน ซึ่งการสมรสซ้อนดังกล่าวเป็นข้อเท็จจริงที่เห็นประจักษ์โดยง่าย ซึ่งสามารถพิจารณาจากวันที่ปรากฏในทะเบียนสมรส ด้วยเหตุนี้กฎหมายจึงเปิดโอกาสให้ผู้มีส่วนได้เสียนั้นสามารถกล่าวอ้างความเป็นโมฆะได้เองเลยซึ่งการกล่าวอ้างว่าการสมรสเป็นโมฆะได้เองนั้นกฎหมายมิได้กำหนดวิธีการไว้ ดังนั้น จึงกล่าวอ้างโดยวิธีใด ๆ ก็ได้ แต่ถ้าจะให้ปรากฏหลักฐานที่จะให้อ้างอิงได้ ก็ควรทำเป็นหนังสือไว้เพื่อจะได้มีหลักฐานการกล่าวอ้าง \n \t\t\tการกล่าวอ้างหรือการขอให้ศาลพิพากษาว่าการสมรสเป็นโมฆะนั้นกฎหมายมิได้กำหนดอายุความไว้ ดังนั้น ผู้มีส่วนได้เสียสามารถยกความเป็นโมฆะขึ้นกล่าวอ้างเมื่อใดก็ได้ ซึ่งไม่อยู่ภายใต้อายุความตามกฎหมายแพ่งและพาณิชย์\n\t\t \tคำพิพากษาศาลฎีกาที่ 6364/2547 ขณะจำเลยจดทะเบียนสมรสกับพันโท ส.  เมื่อวันที่ 3 พฤษภาคม 2525 พันโท ส. จดทะเบียนสมรสกับนาง ส. อยู่ก่อนแล้ว ฉะนั้น การสมรสระหว่างจำเลยกับพันโท ส. จึงฝ่าฝืนประมวลกฎหมายแพ่งและพาณิชย์ มาตรา 1452 ตกเป็นโมฆะตามมาตรา 1496(เดิม) การตกเป็นโมฆะดังกล่าวมีผลเท่ากับจำเลยและพันโท ส. มิได้ทำการสมรสกัน จึงไม่อาจให้สัตยาบันแก่กันได้ แม้ต่อมาภายหลังพันโท ส. จะได้จดทะเบียนหย่ากับนาง ส. เมื่อวันที่ 30 ตุลาคม 2535 ก็หาทำให้การสมรสระหว่างจำเลยและพันโท ส. กลับมีผลเป็นการสมรสที่ชอบขึ้นมาไม่นาน\n\t\t \tการร้องขอให้ศาลพิพากษาว่าการสมรสซ้อนเป็นโมฆะหรือกล่าวอ้างว่าการสมรสซ้อนเป็นโมฆะ กฎหมายมิได้กำหนดระยะเวลาไว้ จะร้องขอหรือกล่าวอ้างเมื่อใดก็ได้ ไม่อยู่ภายใต้บังคับบทบัญญัติเรื่องอายุความตามมาตร 193/30 เพราะมิใช่การใช้สิทธิเรียกร้อง (ประสพสุข      บุญเดช. 2559 : 122 - 124) \n\t\t \tคำพิพากษาศาลฎีกาที่ 3423/2549 การกล่าวอ้างความเสียเปล่าแห่งโมฆะกรรมนั้น กฎหมายมิได้กำหนดระยะเวลาหรืออายุความไว้ ผู้มีส่วนได้เสียมีสิทธิยกความเป็นโมฆะของการสมรสซ้อนขึ้นกล่าวอ้างเมื่อใดก็ได้ ไม่อยู่ภายใต้บังคับประมวลกฎหมายแพ่งและพาณิชย์ มาตรา 193/30 ดังนั้น แม้โจทก์จะฟ้องคดีนี้เกินกำหนด 10 ปีแล้ว คดีโจทก์ก็ไม่ขาดอายุความ\nการแจ้งให้นายทะเบียนบันทึกความเป็นโมฆะของการสมรส\n \t    การสมรสที่เป็นโมฆะนั้น ได้มีการจดทะเบียนสมรสโดยชอบด้วยกฎหมายแล้ว เมื่อศาลได้มีคำพิพากษาให้การสมรสดังกล่าวเป็นโมฆะ ซึ่งกฎหมายได้วางหลักเกณฑ์เกี่ยวกับคำพิพากษาที่เป็นโมฆะว่าต้องดำเนินการอย่างไรต่อไป โดยได้บัญญัติไว้ในประมวลกฎหมายแพ่งและพาณิชย์\n\t \tมาตรา 1497/1 “ในกรณีที่ศาลมีคำพิพากษาถึงที่สุดว่าการสมรสใดเป็นโมฆะ ให้ศาลแจ้งไปยังนายทะเบียนเพื่อบันทึกความเป็นโมฆะไว้ในทะเบียนสมรส”\n\t \tจากบทบัญญัติดังกล่าว กฎหมายให้เป็นหน้าที่ของศาลชั้นต้นที่ได้อ่านคำพิพากษาถึงที่สุดนั้นที่จะต้องแจ้งไปยังนายอำเภอ หรือผู้อำนวยการเขตที่ได้จดทะเบียนสมรสอันเป็นโมฆะนั้นให้บันทึกความเป็นโมฆะไว้ในทะเบียนสมรส ทั้งนี้ เพื่อให้ผู้มีส่วนได้เสียได้ทราบและสามารถตรวจสอบ  ดูได้จากทะเบียนสมรสดังกล่าว การไม่บันทึกความเป็นโมฆะไว้ในทะเบียนสมรสมีผลทำให้สิทธิของบุคคลภายนอกผู้ทำการโดยสุจริตยังไม่ถูกกระทบกระเทือน ทั้งนี้ ตามที่บัญญัติไว้ในมาตรา 1500\nผลของการสมรสที่เป็นโมฆะ\n \t     การสมรสที่เป็นโมฆะนั้นเป็นบทบัญญัติที่กฎหมายกำหนดไว้เป็นพิเศษตามประมวลกฎหมายแพ่งพาณิชย์บรรพ 5 เพราะว่าการสมรสที่เป็นโมฆะจะยังไม่มีผลจนกว่าที่จะได้มีคำพิพากษาให้การสมรสเป็นโมฆะ หรือกรณีที่มีการกล่าวอ้างว่าการสมรสเป็นโมฆะเพราะเหตุที่เกิดจากการสมรสซ้อน การสมรสที่เป็นโมฆะนั้นหากต่อมามีคำพิพากษาแสดงว่าการสมรสเป็นโมฆะหรือมีการกล่าวอ้างว่าการสมรสซ้อนเป็นโมฆะแล้วต้องถือว่าการสมรสนั้นเสียเปล่ามาตั้งแต่ต้น ความเสียเปล่าของการสมรสมีขึ้นตั้งแต่วันที่ทำการสมรส ไม่ใช่ตั้งแต่วันที่ศาลมีคำพิพากษาถึงที่สุดหรือวันที่มีการกล่าวอ้างว่าการสมรสซ้อนเป็นโมฆะ ดังนั้น กฎหมายจึงบัญญัติเกี่ยวกับผลของการสมรสที่เป็นโมฆะดังต่อไปนี้ คือ\n\t\tการสมรสที่เป็นโมฆะ ไม่ก่อให้เกิดความสัมพันธ์ในทางทรัพย์สินระหว่างคู่สมรสเนื่องจากว่าการสมรสที่เป็นโมฆะนั้น หากต่อมาศาลได้มีคำพิพากษาแสดงว่าการสมรสเป็นโมฆะหรือการกล่าวอ้างว่าการสมรสเป็นโมฆะเนื่องจากเหตุสมรสในขณะที่ตนมีคู่สมรสอยู่แล้วเมื่อใดก็ตาม ซึ่งความเป็นโมฆะทั้งสองกรณีดังกล่าวนั้นต้องถือว่าความเป็นโมฆะมาตั้งแต่เริ่มต้นนับตั้งแต่วันที่จดทะเบียนสมรส จึงถือว่าคู่สมรสไม่มีความสัมพันธ์ในทางทรัพย์สินระหว่างคู่สมรสกันเลย \n \t\t \tความสัมพันธ์ส่วนตัวระหว่างคู่สมรสตามที่บัญญัติไว้ในมาตรา 1461 ถึงมาตรา 1464 สรุปได้ 3 ประการ คือ 1. คู่สมรสต้องอยู่กินด้วยกันฉันคู่สมรส คือจะต้องหลับนอนร่วมประเวณีกัน 2. คู่สมรสต้องช่วยเหลืออุปการะเลี้ยงดูกัน และ 3. การเป็นผู้อนุบาลหรือผู้พิทักษ์ของคู่สมรสซึ่งถูกศาลสั่งให้เป็นคนไร้ความสามารถหรือคนเสมือนไร้ความสามารถ แต่เนื่องจากผลการเป็นโมฆะของการสมรสตามมาตรา 1498 และมาตรา 1499 ระบุเฉพาะผลที่เกี่ยวกับทรัพย์สินเท่านั้น แต่ในเรื่องความสัมพันธ์ระหว่างคู่สมรสไม่มีบทบัญญัติชัดแจ้งว่ามิให้มีความสัมพันธ์ส่วนตัว หรือบัญญัติว่าไม่ให้อุปการะเลี้ยงดูกันก็ไม่มีปรากฏ แสดงว่าการสมรสที่เป็นโมฆะต้องมีความสัมพันธ์ระหว่างคู่สมรสโดยเฉพาะเรื่องหน้าที่อุปการะเลี้ยงดู แต่ในทางทรัพย์สินนั้นกฎหมายบัญญัติว่าการสมรสที่เป็นโมฆะไม่ก่อให้เกิดความสัมพันธ์ทางทรัพย์สินระหว่างคู่สมรส (พลประสิทธิ์ ฤทธิ์รักษา. 2543 : 57 - 58)  โดยกฎหมายได้บัญญัติไว้ในประมวลกฎหมายแพ่งและพาณิชย์\n\t\t \tมาตรา 1498 “การสมรสที่เป็นโมฆะ ไม่ก่อให้เกิดความสัมพันธ์ทางทรัพย์สินระหว่างคู่สมรส” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 11)",
        "reference": []
    },
    {
        "law_name": "การศึกษากฎหมายครอบครัว",
        "section_num": "28",
        "section_content": "จากบทบัญญัติดังกล่าว หมายความว่า เมื่อศาลได้มีคำพิพากษาให้การสมรสเป็นโมฆะ หรือกรณีที่มีการกล่าวอ้างการสมรสเป็นโมฆะเพราะเกิดจากการสมรสซ้อน ซึ่งถือว่าการสมรสเสียเปล่ามาแต่ต้น โดยมีผลตั้งวันที่ศาลมีคำพิพากษาหรือวันที่มีการกล่าวอ้างจึงทำให้คู่สมรสดังกล่าวไม่มีความสัมพันธ์ทางทรัพย์สินระหว่างกันเลย จึงทำให้ไม่มีการแบ่งทรัพย์สินกันอย่างคู่สมรสเนื่องจากว่าไม่มีสินสมรสและสินส่วนตัวเกิดขึ้นโดยถือว่าทรัพย์สินของใครก็เป็นของคนนั้น ถ้าคู่สมรสฝ่ายใดได้ทรัพย์สินมาไม่ว่าก่อนหรือหลังการจดทะเบียนสมรส รวมทั้งดอกผลก็คงเป็นของคู่สมรสฝ่ายนั้นโดยลำพังแต่เพียงผู้เดียว เช่น พี่ชายกับน้องสาวจดทะเบียนสมรสกัน การสมรสนี้เป็นโมฆะ แม้ก่อนที่จะมีคำพิพากษาแสดงว่าการสมรสเป็นโมฆะพี่ชายผู้เป็นคู่สมรสจะได้เงินเดือนมา 100,000 บาท แล้วนำไปฝากธนาคารได้ดอกเบี้ยมาอีก 10,000 บาท ดังนั้น เงินต้นและดอกเบี้ยจำนวน 110,000 บาทนี้ ถือว่าเป็นทรัพย์สินของพี่ชายผู้เป็นคู่สมรสแต่เพียงผู้เดียว หรือน้องสาวผู้เป็นคู่สมรสก่อนจดทะเบียนสมรสมีที่ดิน 1 แปลง เมื่อสมรสกับพี่ชายแล้วได้ค่าเช่าที่ดินมา 10,000 บาท ที่ดินและเงินค่าเช่าจำนวน 10,000 บาท นี้ก็เป็นทรัพย์สินของน้องสาวผู้เป็นคู่สมรสแต่เพียงผู้เดียวเช่นกัน",
        "reference": []
    },
    {
        "law_name": "การศึกษากฎหมายครอบครัว",
        "section_num": "29",
        "section_content": "อย่างไรก็ตาม หากทรัพย์สินนั้นเป็นทรัพย์สินที่ทำมาหาได้ร่วมกัน ต้องถือว่าเป็นกรรมสิทธิ์รวมของทั้งสองฝ่ายโดยให้แบ่งกันคนละครึ่ง เว้นแต่ศาลจะเห็นสมควรกำหนดให้สัดส่วนไม่เท่ากันได้ โดยศาลพิเคราะห์ถึงภาระครอบครัว ภาระการเลี้ยงชีพ ฐานะของคู่สมรสทั้งสองฝ่ายและพฤติการณ์อื่นทั้งปวงเช่น",
        "reference": []
    },
    {
        "law_name": "การศึกษากฎหมายครอบครัว",
        "section_num": "30",
        "section_content": "คำพิพากษาศาลฎีกาที่ 2496/2544 ประมวลกฎหมายแพ่งและพาณิชย์ มาตรา 1498 วรรคหนึ่ง บัญญัติว่า “การสมรสที่เป็นโมฆะ ไม่ก่อให้เกิดความสัมพันธ์ทางทรัพย์สินระหว่างสามีภริยา” เมื่อการสมรสระหว่างโจทก์และจำเลยเป็นโมฆะมีผลเท่ากับไม่มีการสมรส สัญญาแบ่งทรัพย์สินที่โจทก์และจำเลยทำกันไว้จึงมิใช่สัญญาที่เกี่ยวกับทรัพย์สินที่สามีภริยาทำไว้ต่อกันในระหว่างเป็นสามีภริยาตามบทบัญญัติ มาตรา 1469 และการสมรสที่เป็นโมฆะระหว่างโจทก์และจำเลยต้องจัดแบ่งทรัพย์สินกันตาม มาตรา 1498 วรรคสอง การที่โจทก์และจำเลยไม่จัดแบ่งทรัพย์สินกันตามมาตราดังกล่าว แต่ทำสัญญาแบ่งทรัพย์สินกันเองเท่ากับเป็นการระงับข้อพิพาทอันใดอันหนึ่งซึ่งมีอยู่หรือจะมีขึ้นให้เสร็จไปด้วยต่างยอมผ่อนผันให้แก่กันนั้น จึงเป็นสัญญาประนีประนอมยอมความตามมาตรา 850 มีผลใช้บังคับได้ โจทก์จะใช้สิทธิบอกล้างสัญญาดังกล่าวตามมาตรา 1469 มิได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "31",
        "section_content": "คำพิพากษาศาลฎีกาที่ 4027/2548 เมื่อศาลฎีกาพิพากษาว่าการสมรสระหว่างจำเลยกับเรือเอก ช. ตกเป็นโมฆะ ประมวลกฎหมายแพ่งและพาณิชย์ มาตรา 1496 เนื่องจากจำเลยและเรือเอก ช. มิได้มีเจตนาที่จะเป็นสามีภริยากัน การสมรสดังกล่าวจึงไม่ก่อให้เกิดความสัมพันธ์ทางทรัพย์สินระหว่างสามีภริยาตามมาตรา 1498 วรรคหนึ่ง และมีผลเท่ากับจำเลยกับเรือเอก ช. มิได้เป็นสามีภริยากันมาแต่แรก จำเลยจึงไม่มีสิทธิรับเงินบำเหน็จตกทอดของเรือเอก ช. และสิทธิของจำเลยดังกล่าวไม่ได้รับความคุ้มครองตามมาตรา 1499 เพราะจำเลยมิได้สมรสโดยสุจริต จำเลยจึงต้องคืนเงินบำเหน็จตกทอดให้แก่โจทก์ฐานลาภมิควรได้ตามมาตรา 172 วรรคสอง ประกอบ มาตรา 406",
        "reference": []
    },
    {
        "law_name": "การศึกษากฎหมายครอบครัว",
        "section_num": "32",
        "section_content": "ถ้าการสมรสที่เป็นโมฆะคู่สมรสฝ่ายใดฝ่ายหนึ่งต้องรับภาระในครอบครัวหรือภาระในการหาเลี้ยงชีพมากกว่าอีกฝ่ายหนึ่ง ศาลมีดุลยพินิจที่จะสั่งเรื่องความสัมพันธ์ทางทรัพย์สินต่างไปจากหลักเกณฑ์ดังกล่าวมาก็ได้เพื่อความเป็นธรรมให้แก่ทั้งสองฝ่าย โดยไม่ให้แบ่งคนละครึ่ง เช่น    อาจแบ่งให้แก่ฝ่ายใดฝ่ายหนึ่งมากกว่า หรือให้ฝ่ายใดฝ่ายหนึ่งโดยไม่แบ่งแก่อีกฝ่ายก็ได้ (สมชาย        กษิติประดิษฐ์. 2548 : 110)",
        "reference": []
    },
    {
        "law_name": "การศึกษากฎหมายครอบครัว",
        "section_num": "33",
        "section_content": "การสมรสที่เป็นโมฆะ ไม่ทำให้คู่สมรสที่สุจริตไม่เสื่อมสิทธิที่ได้มาและยังมีสิทธิเรียกค่าทดแทนและค่าเลี้ยงชีพได้อีกด้วย เนื่องจากว่าการสมรสที่เป็นโมฆะโดยคู่สมรสอีกฝ่ายหนึ่งสุจริตและไม่ได้ทราบเรื่องเหตุที่ทำให้การสมรสเป็นโมฆะ เช่น ไม่รู้ว่าบุคคลที่สมรสด้วยเป็นพี่น้องร่วมบิดามารดาเดียวกัน หรือไม่รู้ว่าคู่สมรสอีกฝ่ายหนึ่งมีคู่สมรสอยู่แล้วในขณะที่มาทำการสมรสกับตน เช่นนี้ถือว่าฝ่ายที่ไม่รู้นั้นเป็นคู่สมรสที่สุจริต ซึ่งกฎหมายได้มีบทบัญญัติคุ้มครองชายหรือหญิงที่ทำการสมรสโดยสุจริต โดยได้บัญญัติหลักการคุ้มครองไว้ในประมวลกฎหมายแพ่งและพาณิชย์\n\t\t \tมาตรา 1499 “การสมรสที่เป็นโมฆะ เพราะฝ่าฝืนมาตรา 1449 มาตรา 1450 หรือมาตรา 1458 ไม่ทำให้ผู้สมรสโดยสุจริตเสื่อมสิทธิที่ได้มาเพราะการสมรสก่อนมีคำพิพากษาถึงที่สุดให้เป็นโมฆะ\n\t\t \tการสมรสที่เป็นโมฆะเพราะฝ่าฝืนมาตรา 1452 ไม่ทำให้ผู้สมรสโดยสุจริตเสื่อมสิทธิที่ได้มาเพราะการสมรสก่อนที่ชายหรือหญิงนั้นรู้ถึงเหตุที่ทำให้การสมรสเป็นโมฆะ แต่การสมรสที่เป็นโมฆะดังกล่าว ไม่ทำให้คู่สมรสเกิดสิทธิรับมรดกในฐานะทายาทโดยธรรมของคู่สมรสอีกฝ่ายหนึ่ง” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 11-12)",
        "reference": []
    },
    {
        "law_name": "การศึกษากฎหมายครอบครัว",
        "section_num": "34",
        "section_content": "มาตรา 1499 เป็นบทบัญญัติที่คุ้มครองแก่คู่สมรสผู้สุจริต โดยสุจริต หมายถึง      คู่สมรสผู้ที่เชื่อโดยสุจริตว่าตนเองมีสิทธิตามกฎหมายที่จะทำการสมรสหรือไม่ทราบข้อเท็จจริงอันจะมีผลให้การสมรสเป็นโมฆะ (ไพโรจน์ กัมพูสิริ. 2560 : 139) จากบทบัญญัติดังกล่าว เมื่อพิจารณาแล้วสามารถแบ่งสาระสำคัญออกได้เป็น 2 กรณี คือ",
        "reference": []
    },
    {
        "law_name": "การศึกษากฎหมายครอบครัว",
        "section_num": "35",
        "section_content": "คุ้มครองคู่สมรสที่สุจริตตั้งแต่สมรสจนถึงก่อนที่ศาลจะมีคำพิพากษาถึงที่สุดว่าการสมรสเป็นโมฆะ ซึ่งเกิดขึ้นเพราะการสมรสที่ฝ่าฝืนมาตรา 1449 มาตรา 1450 และมาตรา 1458 (มาตรา 1499 วรรคหนึ่ง)",
        "reference": []
    },
    {
        "law_name": "การศึกษากฎหมายครอบครัว",
        "section_num": "36",
        "section_content": "คุ้มครองคู่สมรสที่สุจริตตั้งแต่สมรสจนถึงวันที่คู่สมรสนั้นรู้เหตุที่ทำให้การสมรสเป็นโมฆะ ซึ่งเกิดขึ้นเพราะการสมรสในขณะที่มีคู่สมรสอยู่แล้ว มาตรา 1452 แต่การคุ้มครองดังกล่าวนั้นไม่รวมถึงสิทธิในการรับมรดกในฐานะทายาทโดยธรรมของคู่สมรสอีกฝ่ายหนึ่ง (มาตรา 1499 วรรคสอง)",
        "reference": []
    },
    {
        "law_name": "การศึกษากฎหมายครอบครัว",
        "section_num": "37",
        "section_content": "การสมรสที่เป็นโมฆะ ไม่กระทบถึงสิทธิของบุคคลภายนอกผู้กระทำการโดยสุจริต",
        "reference": []
    },
    {
        "law_name": "การศึกษากฎหมายครอบครัว",
        "section_num": "38",
        "section_content": "เนื่องจากว่าในระหว่างที่สมรสกันก่อนที่ศาลจะมีคำพิพากษาถึงที่สุดว่าการสมรสเป็นโมฆะหรือนับแม่วันที่รู้ว่าสมรสในขณะที่มีคู่สมรสอยู่แล้ว อาจจะมีบุคคลภายนอกมาติดต่อสัมพันธ์กับคู่สมรสเช่นว่านั้นได้ ซึ่งกฎหมายได้คุ้มครองบุคคลภายนอกผู้ทำการโดยสุจริต โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "39",
        "section_content": "มาตรา 1500 “การสมรสที่เป็นโมฆะไม่กระทบถึงสิทธิของบุคคลภายนอกผู้กระทำการโดยสุจริตซึ่งได้มาก่อนมีการบันทึกความเป็นโมฆะไว้ในทะเบียน สมรสตามมาตรา 1497/1”",
        "reference": []
    },
    {
        "law_name": "การศึกษากฎหมายครอบครัว",
        "section_num": "40",
        "section_content": "จากบทบัญญัติดังกล่าว บุคคลภายนอกที่จะได้รับการคุ้มครอง ได้แก่ บุคคลภายนอกผู้กระทำการโดยสุจริตคือได้ทำนิติกรรมกับคู่สมรสโดยไม่ทราบว่าการสมรสเป็นโมฆะ และนิติกรรมนั้นทำก่อนมีการบันทึกความเป็นโมฆะไว้ในทะเบียนสมรส กฎหมายจึงคุ้มครองบุคคลภายนอกให้ตั้งแต่จดทะเบียนสมรสจนถึงมีการบันทึกข้อความเป็นโมฆะไว้ในทะเบียนสมรส    ซึ่งในกรณีที่ศาลได้มีคำพิพากษาว่าการสมรสเป็นโมฆะนั้น เป็นหน้าที่ของศาลที่จะต้องแจ้งความเป็นโมฆะนั้นไปยังนายทะเบียน เพื่อให้จดบันทึกข้อความเป็นโมฆะไว้ในทะเบียนสมรส และเป็นหลักฐานยืนยันกับบุคคลภายนอกได้ ส่วนกรณีการสมรสซ้อนนั้นบุคคลผู้มีส่วนได้เสียคนใดคนหนึ่งจะกล่าวอ้างขึ้นได้เองทันที โดยไม่จำเป็นต้องมีคำพิพากษาของศาลแสดงว่าการสมรสเป็นโมฆะนั้น ดังนั้น ตราบใดที่ยังไม่มีการบันทึกความเป็นโมฆะไว้ในทะเบียนสมรสแล้วสิทธิของบุคคลภายนอกผู้ทำการโดยสุจริตที่ได้มาก็จะไม่ถูกกระทบกระเทือนแม้จะได้มีการกล่าวอ้างว่าการสมรสนั้นเป็นโมฆะก็ตาม ฉะนั้น การสมรสซ้อนถ้าจะให้คุ้มครองสิทธิของคู่สมรสอย่างเต็มที่ก็ควรที่จะนำคดีขึ้นมาสู่ศาลให้มีคำพิพากษาแสดงว่าการสมรสเป็นโมฆะและให้ศาลแจ้งไปยังนายทะเบียนสมรสเพื่อบันทึกความเป็นโมฆะไว้ในทะเบียนสมรสตามมาตรา 1497/1",
        "reference": []
    },
    {
        "law_name": "การศึกษากฎหมายครอบครัว",
        "section_num": "41",
        "section_content": "การสมรสที่เป็นโมฆะ ไม่มีผลกระทบกระเทือนถึงการเป็นบุตรที่ชอบด้วยกฎหมาย",
        "reference": []
    },
    {
        "law_name": "การศึกษากฎหมายครอบครัว",
        "section_num": "42",
        "section_content": "แม้การสมรสจะเป็นโมฆะก็ตาม หากบุตรเกิดขึ้นระหว่างเวลาก่อนที่ศาลจะได้มี  คำพิพากษาถึงที่สุดว่าการสมรสเป็นโมฆะหรือนับแต่วันที่รู้ว่าสมรสในขณะที่มีคู่สมรสอยู่แล้วจะไม่มีผลกระทบถึงบุตรดังกล่าว เนื่องจากกฎหมายถือว่าบุตรที่เกิดขึ้นมาจากการสมรสที่เป็นโมฆะนั้นเป็นบุตรโดยชอบด้วยกฎหมายของชายคู่สมรสดังที่ปรากฏอยู่ในมาตรา 1536 วรรคสอง และมาตรา 1538",
        "reference": []
    },
    {
        "law_name": "การศึกษากฎหมายครอบครัว",
        "section_num": "43",
        "section_content": "คำพิพากษาศาลฎีกาที่ 2648/2526 โจทก์เป็นบุตรนาย ฉ. กับนาง ท. ระหว่างคนทั้งสองเป็นสามีภริยากันโดยมีการจดทะเบียนสมรส แม้นาย ฉ. ในขณะนั้นจะมีหญิงอื่นเป็นคู่สมรสอยู่ก็ตาม แต่เมื่อยังมิได้มีคำพิพากษาแสดงว่าการสมรสระหว่าง นาย ฉ. กับนาง ท. เป็นโมฆะแล้ว โจทก์ก็ย่อมเป็นบุตรที่ชอบด้วยกฎหมายของนาย ฉ. และมีอำนาจฟ้องเรียกค่าเสียหายจากบุคคลที่ทำให้นาย ฉ. ถึงแก่ความตายได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "44",
        "section_content": "ดังนั้น เมื่อมีการกล่าวอ้างว่าการสมรสเป็นโมฆะแล้วใครจะเป็นผู้ใช้อำนาจปกครองบุตร โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "45",
        "section_content": "มาตรา 1499/1 “ในกรณีที่การสมรสเป็นโมฆะ ข้อตกลงระหว่างคู่สมรสว่าฝ่ายใดจะเป็นผู้ใช้อำนาจปกครองบุตรคนใด หรือฝ่ายใดหรือทั้งสองฝ่ายจะเป็นผู้ออกเงินค่าอุปการะเลี้ยงดูบุตรเป็นจำนวนเท่าใดให้ทำเป็นหนังสือ หากตกลงกันไม่ได้ให้ศาลเป็นผู้ชี้ขาด ในการพิจารณาชี้ขาดถ้าศาลเห็นว่ามีเหตุที่ถอนอำนาจปกครองของคู่สมรสนั้นได้ตามมาตรา 1582 ศาลจะถอนอำนาจปกครองของคู่สมรสและสั่งให้บุคคลภายนอกเป็นผู้ปกครองก็ได้  ทั้งนี้ ให้ศาลคำนึงถึงความผาสุกและประโยชน์ของบุตรนั้นเป็นสำคัญ และให้นำความในมาตรา 1521 มาใช้บังคับโดยอนุโลม”",
        "reference": []
    },
    {
        "law_name": "การศึกษากฎหมายครอบครัว",
        "section_num": "46",
        "section_content": "จากบทกฎหมายดังกล่าว กฎหมายเปิดโอกาสให้ชายและหญิงที่เป็นคู่สมรสกันทำข้อตกลงเป็นหนังสือว่าคู่สมรสฝ่ายใดจะเป็นผู้ใช้อำนาจปกครองบุตรคนใด และคู่สมรสฝ่ายใดหรือทั้งสองฝ่ายจะเป็นผู้ออกเงินค่าอุปการะเลี้ยงดูบุตรคนใดเป็นจำนวนเท่าใด โดยให้ทำเป็นหนังสือกำหนดรายละเอียดดังกล่าวให้ชัดเจน หากคู่สมรสตกลงกันไม่ได้ให้ศาลชี้ขาดในเรื่องดังกล่าว ถ้าศาลเห็นว่ามีเหตุที่จะถอนอำนาจปกครองบุตรอันเนื่องมาจากบิดามารดาทั้งสองคนเป็นคนไร้ความสามารถหรือเสมือนไร้ความสามารถใช้อำนาจปกครองบุตรโดยมิชอบหรือประพฤติชั่วร้ายต่อบุตร ศาลมีอำนาจที่จะถอนอำนาจปกครองของบิดามารดานั้นและสั่งให้บุคคลภายนอกเป็นผู้ปกครองบุตรได้ ทั้งนี้ โดยคำนึงถึงความผาสุกและประโยชน์ของบุตรเป็นสำคัญ แต่ถ้าหากในภายหลังต่อมาปรากฏว่าพฤติการณ์ได้เปลี่ยนแปลงไปแล้ว เช่น บิดามารดาที่เคยทุบตีทารุณบุตรผู้เยาว์อยู่เสมอและศาลจึงสั่งให้นาย ก. เป็นผู้ปกครองบุตร ต่อมาบิดากลับตัวได้แล้ว บิดาอาจมาร้องต่อศาลขอให้มีคำส่งเปลี่ยนตัวผู้ปกครอง โดยให้ตนเป็นผู้ใช้อำนาจปกครองบุตรต่อไปใหม่ก็ได้ ทั้งนี้ โดยอนุโลมตามมาตรา 1521 ซึ่งจะทำให้เด็กได้รับการเลี้ยงดูและได้รับความคุ้มครองมากยิ่งขึ้น อันเป็นประโยชน์สำหรับเด็กที่เกิดมานั่นเอง",
        "reference": []
    },
    {
        "law_name": "การศึกษากฎหมายครอบครัว",
        "section_num": "47",
        "section_content": "การสมรสที่เป็นโมฆียะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "48",
        "section_content": "เนื่องจากว่าการสมรสที่ชอบด้วยกฎหมายนั้นนอกจากจะต้องจดทะเบียนสมรสแล้วยังต้องปฏิบัติตามเงื่อนไขแห่งการสมรสด้วย ซึ่งเงื่อนไขการสมรสบางประการเป็นเงื่อนไขที่สำคัญ กฎหมายจึงถือว่าการฝ่าฝืนเงื่อนไขดังกล่าวเป็นโมฆะอันมีผลเสมือนหนึ่งว่ามิได้มีการสมรสเกิดขึ้นเลย ดังที่ได้กล่าวมาแล้วในเรื่องการสมรสที่เป็นโมฆะ แต่มีเงื่อนไขบางประการที่กฎหมายที่เห็นว่ามีสำคัญรองลงมา ซึ่งกฎหมายเห็นว่าการสมรสที่ฝ่าฝืนเงื่อนไขดังกล่าวเป็นเพียงการสมรสที่เป็นโมฆียะเท่านั้น โดยการสมรสที่เป็นโมฆียะนั้นสมบูรณ์อยู่จนกว่าจะได้มีการบอกล้าง",
        "reference": []
    },
    {
        "law_name": "การศึกษากฎหมายครอบครัว",
        "section_num": "49",
        "section_content": "การสมรสเป็นสัญญาประเภทหนึ่งที่มีความพิเศษแตกต่างไปจากสัญญาธรรมดาทั่วไป ซึ่งหากนิติกรรมทั่วไปเป็นโมฆียะกฎหมายให้บอกล้างกันเองได้ แต่ถ้าหากกรณีการสมรสเป็นโมฆียะจะบอกล้างกันเองไม่ได้ เนื่องจากว่ามีกฎหมายบัญญัติไว้โดยเฉพาะแล้ว โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "50",
        "section_content": "มาตรา 1502 “การสมรสที่เป็นโมฆียะสิ้นสุดลงเมื่อศาลพิพากษาให้เพิกถอน”",
        "reference": []
    },
    {
        "law_name": "การศึกษากฎหมายครอบครัว",
        "section_num": "51",
        "section_content": "จากบทมาตราดังกล่าวนั้น หมายความว่า เมื่อการสมรสที่เป็นโมฆียะเกิดขึ้น ผู้มีส่วนได้เสียจะบอกล้างกันเองไม่ได้ จะต้องฟ้องขอให้ศาลมีคำพิพากษาให้เพิกถอนการสมรส เมื่อศาลมี           คำพิพากษาให้เพิกถอนการสมรสแล้ว การสมรสย่อมสิ้นสุดลงในวันที่ศาลมีคำพิพากษาถึงที่สุด เหตุที่ทำให้การสมรสสิ้นสุดลงนอกจากความตายของคู่สมรสและการหย่าดังกล่าวแล้ว กรณีที่ศาลได้มี     คำพิพากษาให้เพิกถอนการสมรสย่อมทำให้การสมรสสิ้นสุดลงเช่นกัน การสมรสที่ศาลพิพากษาให้เพิกถอนนั้นได้แก่การสมรสที่เป็นโมฆียะเพราะเหตุตามที่กฎหมายบัญญัติไว้ เมื่อศาลพิพากษาให้เพิกถอนการสมรสแล้ว การสมรสที่เป็นโมฆียะย่อมสิ้นสุดลง แต่หากศาลไม่มีคำพิพากษาให้เพิกถอนการสมรสที่เป็นโมฆียะนั้นยังคงสมบูรณ์ต่อไป",
        "reference": []
    },
    {
        "law_name": "การศึกษากฎหมายครอบครัว",
        "section_num": "52",
        "section_content": "เหตุที่ทำให้การสมรสเป็นโมฆียะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "53",
        "section_content": "สัญญาสมรสเป็นสัญญาประเภทหนึ่งที่มีความพิเศษแตกต่างจากสัญญาทั่วไปซึ่งได้บัญญัติไว้ในประมวลกฎหมายแพ่งและพาณิชย์ บรรพ 5 ซึ่งได้บัญญัติเกี่ยวกับเหตุที่ทำให้การสมรสเป็นโมฆียะไว้โดยเฉพาะแล้วจะไม่นำเหตุแห่งโมฆียะตามบรรพ 1 มาใช้บังคับ โดยกฎหมายได้บัญญัติเหตุที่ทำให้การสมรสเป็นโมฆียะไว้ในประมวลกฎหมายแพ่งและพาณิชย์\n \t \tมาตรา 1503 “เหตุที่จะขอให้ศาลพิพากษาเพิกถอนการสมรส เพราะเหตุว่าเป็นโมฆียะ \nมีเฉพาะในกรณีที่คู่สมรสทำการฝ่าฝืนมาตรา 1448 มาตรา 1505 มาตรา 1506 มาตรา 1507 และมาตรา 1509”",
        "reference": []
    },
    {
        "law_name": "การศึกษากฎหมายครอบครัว",
        "section_num": "54",
        "section_content": "จากบทบัญญัติดังกล่าวจะเห็นได้ว่าเงื่อนไขที่ทำให้การสมรสเป็นโมฆียะมี 5 กรณี ดังนี้",
        "reference": []
    },
    {
        "law_name": "การศึกษากฎหมายครอบครัว",
        "section_num": "55",
        "section_content": "การสมรสที่บุคคลทั้งสองฝ่ายมีอายุไม่ยังครบ 18 ปีบริบูรณ์",
        "reference": []
    },
    {
        "law_name": "การศึกษากฎหมายครอบครัว",
        "section_num": "56",
        "section_content": "เนื่องจากกฎหมายบังคับว่าการสมรสจะกระทำได้ต่อเมื่อบุคคลทั้งสองฝ่ายมีอายุครบ 18 ปีบริบูรณ์ ซึ่งกฎหมายได้บัญญัติเงื่อนไขดังกล่าวไว้แล้วตามมาตรา 1448 ซึ่งก็หมายความว่า บุคคลทั้งสองฝ่ายจะต้องมีอายุครบ 18 ปีบริบูรณ์ทั้งคู่ หากปรากฏว่าฝ่ายใดฝ่ายหนึ่งหรือทั้งสองฝ่ายมีอายุไม่ครบ 18 ปีบริบูรณ์ทำการสมรสกัน ถือว่าการสมรสดังกล่าวเป็นโมฆียะ ซึ่งการเพิกถอนการสมรสดังกล่าวจะกระทำได้ ก็แต่โดยผู้มีส่วนได้เสียร้องขอให้ศาลเพิกถอนการสมรสเท่านั้น ซึ่งกฎหมายได้บัญญัติหลักการขอเพิกถอนดังกล่าวไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "57",
        "section_content": "มาตรา 1504 “การสมรสที่เป็นโมฆียะเพราะฝ่าฝืนมาตรา 1448 ผู้มีส่วนได้เสียขอให้เพิกถอนการสมรสได้ แต่บิดามารดาหรือผู้ปกครองที่ให้ความยินยอมแล้วจะขอให้เพิกถอนการสมรสไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "58",
        "section_content": "ถ้าศาลมิได้สั่งให้เพิกถอนการสมรสจนบุคคลทั้งสองมีอายุครบตามมาตรา 1448 หรือเมื่อหญิงมีครรภ์ก่อนอายุครบตามมาตรา 1448 ให้ถือว่าการสมรสสมบูรณ์มาตั้งแต่เวลาสมรส” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 12)",
        "reference": []
    },
    {
        "law_name": "การศึกษากฎหมายครอบครัว",
        "section_num": "59",
        "section_content": "จากบทบัญญัติดังกล่าว กฎหมายใช้คำว่า “ผู้มีส่วนได้เสียขอให้เพิกถอนการสมรส...” ซึ่งผู้มีส่วนได้เสียดังกล่าวโดยปกติจะได้แก่ บิดามารดา ผู้ปกครอง และตัวคู่สมรส นอกจากนี้ \nก็อาจจะมีบุคคลอื่นอีกซึ่งต้องพิจารณาเป็นกรณีไปว่าเขามีส่วนได้เสียในการเพิกถอนการสมรสหรือไม่ สำหรับบิดามารดาหรือผู้ปกครองที่เป็นผู้ให้ความยินยอมในการที่ผู้เยาว์ทำการสมรสก่อนอายุครบ 18 ปีบริบูรณ์ หากบุคคลดังกล่าวจะมาเปลี่ยนใจในภายหลังโดยมาขอให้ศาลเพิกถอนการสมรสที่เป็นโมฆียะนี้ไม่ได้ เพราะต้องห้ามตามมาตรา 1504 วรรคแรก",
        "reference": []
    },
    {
        "law_name": "การศึกษากฎหมายครอบครัว",
        "section_num": "60",
        "section_content": "อย่างไรก็ตาม หากศาลยังมิได้สั่งให้เพิกถอนการสมรสที่บุคคลทั้งสองฝ่ายมีอายุไม่ครบ  18 ปีบริบูรณ์ จนเวลาล่วงเลยไปกระทั้งบุคคลทั้งสองฝ่ายมีอายุครบ 18 ปีบริบูรณ์แล้วทั้งคู่ กฎหมายให้ถือว่าการสมรสดังกล่าวสมบูรณ์มาตั้งเวลาที่สมรส ไม่อาจมีใครมาร้องขอให้ศาลเพิกถอนการสมรสได้ แม้คดีมาสู่ศาลแล้วก็ตาม เช่น กรณีที่ผู้ปกครองฟ้องขอให้ศาลเพิกถอนการสมรส ถ้าในระหว่างการพิจารณาของศาลชั้นต้น ปรากฏว่าบุคคลทั้งสองฝ่ายมีอายุ 18 ปีบริบูรณ์ ศาลจะเพิกถอนการสมรสไม่ได้ ต้องจำหน่ายคดีไป หรือกรณีที่ศาลชั้นต้นสั่งให้เพิกถอนการสมรส แต่คู่กรณีอุทธรณ์คดีก่อนที่ศาลอุทธรณ์จะมีคำพิพากษา บุคคลทั้งสองฝ่ายมีอายุครบ 18 ปีบริบูรณ์ ศาลอุทธรณ์จะสั่งเพิกถอนการสมรสไม่ได้ ต้องจำหน่ายคดีเช่นกัน",
        "reference": []
    },
    {
        "law_name": "การศึกษากฎหมายครอบครัว",
        "section_num": "61",
        "section_content": "นอกจากนี้ หากการสมรสที่เป็นโมฆียะเพราะบุคคลทั้งสองฝ่ายมีอายุไม่ครบ 18 ปีบริบูรณ์ หากหญิงมีครรภ์ก่อนอายุครบ 18 ปีบริบูรณ์กฎหมายให้ถือว่าการสมรสสมบูรณ์ตั้งแต่การสมรสตามมาตรา 1504 วรรคสอง ซึ่งกฎหมายคุ้มครองหญิงที่มีอายุไม่ครบ 18 ปีบริบูรณ์ มีครรภ์เท่านั้น ซึ่งกฎหมายบัญญัติห้ามมิให้เพิกถอน แต่ถ้าหากเป็นกรณีการสมรสระหว่างหญิงอายุ 18 ปี กับชายอายุ 16 ปี ต่อมาอีก 3 เดือน หญิงตั้งครรภ์ ผู้มีส่วนได้เสียก็ยังขอให้เพิกถอนการสมรสของคู่สมรสนี้ได้ เพราะไม่เข้าข้อยกเว้นมาตรา 1504 วรรคสอง (ประสพสุข  บุญเดช. 2554 : 336)",
        "reference": []
    },
    {
        "law_name": "การศึกษากฎหมายครอบครัว",
        "section_num": "62",
        "section_content": "การสมรสโดยสำคัญผิดตัวคู่สมรส โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "63",
        "section_content": "มาตรา 1505 “การสมรสที่ได้กระทำไปโดยคู่สมรสฝ่ายหนึ่งสำคัญผิดตัวคู่สมรส การสมรสนั้นเป็นโมฆียะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "64",
        "section_content": "สิทธิขอเพิกถอนการสมรสเพราะสำคัญผิดตัวคู่สมรสเป็นอันระงับเมื่อเวลาได้ผ่านพ้นไปแล้วเก้าสิบวันนับแต่วันสมรส”",
        "reference": []
    },
    {
        "law_name": "การศึกษากฎหมายครอบครัว",
        "section_num": "65",
        "section_content": "จากบทบัญญัติดังกล่าว หมายความว่า การสมรสที่คู่สมรสเข้าใจผิดในตัวบุคคลที่ตนจะสมรสด้วย แต่ความจริงไม่ใช้ทำให้ไม่ได้สมรสกับคนที่ตนประสงค์จะสมรสด้วย เช่น หญิงฝาแฝด ชายต้องการสมรสกับพี่สาว แต่ตอนสมรสกันมีการเปลี่ยนตัวให้น้องสาวมาจดทะเบียนสมรสด้วย หรือชายไปขอลูกสาวเขาแต่เวลาทำการสมรสฝ่ายหญิงเอาหญิงรับใช้มาแต่งงาน ชายจำตัวหญิงไม่ได้เพราะมีผ้าคลุมหน้าไว้จึงยอมแต่งงานด้วย เช่นนี้เป็นการสำคัญผิดตัวคู่สมรส ในกรณีการสมรสเพราะสำคัญผิดตัวคู่สมรสจะต้องเป็นการสำคัญผิดเป็นคนละคนเลยการสมรสจึงจะเป็นโมฆะ ถ้าเพียงแต่สำคัญในคุณสมบัติหรือฐานะของคู่สมรสไม่ทำให้การสมรสเป็นโมฆียะ เช่น คู่สมรสฝ่ายหนึ่งเข้าใจว่าคู่สมรสอีกฝ่ายเป็นเจ้าของบริษัท จึงยอมสมรสด้วย แต่ความจริงนั้นเป็นเพียงแค่คนขับรถที่ดูดี การสำคัญผิดนี้ไม่ใช้สำคัญผิดในตัวบุคคล เพราะการสมรสก็ได้แต่งงานกับคนที่ตนประสงค์จะสมรสเพียงแต่มิได้มีฐานะหรือคุณสมบัติตามที่ตนเข้าใจ ถือว่าการสมรสนั้นสมบูรณ์ตามกฎหมาย",
        "reference": []
    },
    {
        "law_name": "การศึกษากฎหมายครอบครัว",
        "section_num": "66",
        "section_content": "การสมรสโดยสำคัญผิดตัวคู่สมรสนั้นจะต้องฟ้องภายใน 90 วัน นับแต่วันที่มีการสมรส มิใช่เริ่มนับเมื่อทราบการสำคัญผิด การที่กฎหมายกำหนดระยะเวลา 90 วัน ก็เพราะเห็นว่า ระยะเวลาดังกล่าวนานพอที่จะทำให้รู้ว่าใครเป็นใครแล้ว",
        "reference": []
    },
    {
        "law_name": "การศึกษากฎหมายครอบครัว",
        "section_num": "67",
        "section_content": "การสมรสโดยถูกกลฉ้อฉล โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "68",
        "section_content": "มาตรา 1506 “ถ้าคู่สมรสได้ทำการสมรสโดยถูกกลฉ้อฉลอันถึงขนาดซึ่งถ้ามิได้มีกลฉ้อฉลนั้นจะไม่ทำการสมรส การสมรสนั้นเป็นโมฆียะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "69",
        "section_content": "ความในวรรคหนึ่ง ไม่ใช้บังคับในกรณีที่กลฉ้อฉลนั้นเกิดขึ้นโดยบุคคลที่สามโดย    คู่สมรสอีกฝ่ายหนึ่งมิได้รู้เห็นด้วย",
        "reference": []
    },
    {
        "law_name": "การศึกษากฎหมายครอบครัว",
        "section_num": "70",
        "section_content": "สิทธิขอเพิกถอนการสมรสเพราะถูกกลฉ้อฉลเป็นอันระงับเมื่อเวลาได้ผ่านพ้นไปแล้วเก้าสิบวันนับแต่วันที่รู้หรือควรได้รู้ถึงกลฉ้อฉล หรือเมื่อเวลาได้ผ่านพ้นไปแล้วหนึ่งปี นับแต่วันสมรส”",
        "reference": []
    },
    {
        "law_name": "การศึกษากฎหมายครอบครัว",
        "section_num": "71",
        "section_content": "จากบทบัญญัติดังกล่าว หมายความว่า การสมรสที่กระทำโดยการฉ้อฉลอันเป็นเหตุที่จะทำให้การสมรสดังกล่าวเป็นโมฆียะได้นั้น จะต้องเป็นกรณีที่ถ้ามิได้มีการฉ้อฉลแล้วจะไม่ทำการสมรส ซึ่งการฉ้อฉลดังกล่าวเป็นการหลอกลวงให้คู่สมรสอีกฝ่ายหนึ่งทำการสมรสกับตน โดยกล ฉ้อฉลถึงขนาดต้องพิจารณาเป็นกรณีไป ซึ่งกลฉ้อฉลอันเดียวกันอาจทำให้การสมรสเป็นโมฆียะใน กรณีหนึ่ง แต่กรณีหนึ่งอาจไม่เป็นเช่นนั้น เช่น คู่สมรสฝ่ายหนึ่งหลอกลวงคู่สมรสอีกฝ่ายหนึ่งว่าเป็นลูกเศรษฐี แต่ความจริงแล้วเป็นเพียงลูกชาวนา แต่บุคคลทั้งสองฝ่ายก็ชอบพอกันอยู่แล้ว จึงยอมสมรสกัน กลฉ้อฉลนี้จึงไม่ถึงขนาดเป็นเหตุให้การสมรสเป็นโมฆียะ แต่ถ้าคู่สมรสฝ่ายหนึ่งตั้งใจไว้เด็ดขาดว่าจะต้องแต่งานกับเศรษฐีเท่านั้น มิฉะนั้นจะขออยู่เป็นโสดตลอดไป จากตัวอย่างดังกล่าวนั้นเป็นกรณีที่คู่สมรสฝ่ายหนึ่งหลงเชื่อว่าเป็นเศรษฐีจริง จึงยอมสมรสด้วย อย่างนี้จึงเรียกว่ากลฉ้อฉลถึงขนาด เพราะถ้าไม่ถึงขนาดจะไม่ยอมสมรสด้วย การสมรสจึงเป็นโมฆะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "72",
        "section_content": "อย่างไรก็ดี ถ้าหากกลฉ้อฉลนั้นเกิดขึ้นโดยบุคคลภายนอกโดยที่คู่สมรสอีกฝ่ายหนึ่งไม่รู้เห็นด้วย เช่นนี้การสมรสที่ได้กระทำโดยถูกกลฉ้อฉลนั้นไม่เป็นโมฆะ เช่น คู่สมรสฝ่ายหนึ่งยากจนบิดากำลังล้มละลาย มีบุคคลภายนอกเป็นแม่สื่อมาหลอกลวงว่าคู่สมรสอีกฝ่ายหนึ่งเป็นคนร่ำรวยจะปลดเปลื้องหนี้สินให้ แต่ความจริงเป็นคนยากจนและไม่สามารถช่วยเหลือตามที่รับปากไว้ เช่นนี้การสมรสนั้นไม่เป็นโมฆียะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "73",
        "section_content": "นอกจากนี้ การขอให้เพิกถอนการสมรสที่เป็นโมฆียะเพราะเหตุถูกกลฉ้อฉลนี้ ต้องใช้สิทธิขอเพิกถอนการสมรสเสียภายในเวลา 90 วันนับแต่วันที่รู้หรือควรได้รู้ถึงกลฉ้อฉล หรือภายใน 1 ปีนับแต่วันสมรส ถ้าหากมิได้รู้ถึงกลฉ้อฉลนั้นอันเป็นระยะเวลาที่ยาวที่สุด มิฉะนั้นแล้วสิทธิดังกล่าวเป็นอันระงับสิ้นไป เช่น สมรสมาแล้วเกินหนึ่งปีจึงมารู้ถึงกลฉ้อฉล ดังนี้ จะมาฟ้องขอให้เพิกถอนการสมรสไม่ได้แม้จะยังอยู่ในเวลา 90 วันนับแต่วันรู้ถึงกลฉ้อฉลนั้นก็ตาม",
        "reference": []
    },
    {
        "law_name": "การศึกษากฎหมายครอบครัว",
        "section_num": "74",
        "section_content": "คำพิพากษาฎีกาที่ 2185/2530 โจทก์ที่ 1 และจำเลยที่ 1 หมั้นและทำการสมรสกันในวันนั้นเองหลังจากจดทะเบียนสมรสแล้วจำเลยที่ 2 ซึ่งเป็นบิดาก็มอบตัวจำเลยที่ 1 ให้ไปอยู่กินกับโจทก์ที่ 1 ทันที โจทก์ที่ 1 และจำเลยที่ 1ได้พากันไปไหว้พระในที่ต่าง ๆ จนถึงตอนเย็นได้รับประทานอาหารด้วยกันแล้วจึงส่งตัวเข้าหอ โดยจำเลยที่ 1 มิได้อิดเอื้อน แต่จำเลยที่ 1ไม่ยอมให้โจทก์ที่ 1 ร่วมประเวณีด้วยเพราะเหน็ดเหนื่อยไม่มีอารมณ์ที่จะร่วมเพศ ทั้งจำเลยที่ 1 เพิ่มมีอายุเพียง 19 ปี ไม่เคยสมรสมาก่อน อาจจะยังกลัวต่อการร่วมประเวณีจึงได้ขอผัดผ่อนไปก็ได้ โจทก์ที่ 1 จึงควรให้โอกาสจำเลยที่ 1 ได้ผัดผ่อนตามที่ร้องขอ ไม่ควรวู่วาม เอาแต่ใจตัวจะต้องร่วมประเวณีกับจำเลยที่ 1 ในคืนนั้นให้ได้การที่จำเลยที่ 1 ไม่ยอมให้โจทก์ร่วมประเวณีดังกล่าวจึงยังไม่ใช่ความผิดของจำเลยที่ 1 และจะถือว่าจำเลยทั้งสองทำกลฉ้อฉลไม่ได้ การสมรสระหว่างโจทก์ที่ 1 กับจำเลยที่ 1 จึงไม่เป็นโมฆียะ โจทก์ไม่มีสิทธิขอเพิกถอนและเรียกแหวนหมั้นกับเงินสินสอดคืนจากจำเลยทั้งสองได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "75",
        "section_content": "การสมรสโดยถูกขมขู่ โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "76",
        "section_content": "มาตรา 1507 “ถ้าคู่สมรสได้ทำการสมรสโดยถูกข่มขู่อันถึงขนาดซึ่งถ้ามิได้มีการข่มขู่นั้นจะไม่ทำการสมรส การสมรสนั้นเป็นโมฆียะ",
        "reference": []
    },
    {
        "law_name": "การศึกษากฎหมายครอบครัว",
        "section_num": "77",
        "section_content": "สิทธิขอเพิกถอนการสมรสเพราะถูกข่มขู่เป็นอันระงับ เมื่อเวลาได้ผ่านพ้นไปแล้วหนึ่งปีนับแต่วันที่พ้นจากการข่มขู่”",
        "reference": []
    },
    {
        "law_name": "การศึกษากฎหมายครอบครัว",
        "section_num": "78",
        "section_content": "จากบทบัญญัติดังกล่าว หมายความว่า การสมรสโดยถูกขมขู่อันจะเป็นเหตุให้การสมรสเป็นโมฆียะนั้น ต้องเป็นการข่มขู่ถึงขนาด ซึ่งถ้าไม่มีการข่มขู่แล้วก็จะไม่มีการสมรส ซึ่งการข่มขู่เป็นการกระทำที่มีผลทางด้านจิตใจของผู้ถูกข่มขู่ คือทำให้ผู้ถูกข่มขู่เกิดความวาดกลัวต่อชีวิต ร่างกาย ทรัพย์สิน ชื่อเสียงแก่ตนเองหรือผู้อื่น เช่น ขู่คู่สมรสฝ่ายหนึ่งว่าถ้าไม่สมรสจะฆ่าเสีย หรือจะฆ่าบิดาของคู่สมรสอีกฝ่ายหนี่ง เช่นนี้นับว่าเป็นการข่มขู่ที่ทำให้การสมรสเป็นโมฆียะได้ เป็นต้น",
        "reference": []
    },
    {
        "law_name": "การศึกษากฎหมายครอบครัว",
        "section_num": "79",
        "section_content": "อย่างไรก็ตาม ในกรณีที่ขู่ว่าจะใช้สิทธิอันใดอันหนึ่งตามปกตินิยมก็ไม่ถือว่าเป็นการข่มขู่ เช่น ข้าราชการชายลักลอบได้เสียกับหญิงจนตั้งครรภ์ บิดามารดาหญิงจึงขู่ว่าหากหญิงคลอดบุตร ออกมาแล้วจะนำคดีขึ้นฟ้องต่อศาลเพื่อให้ศาลพิพากษาว่าเป็นบุตรชายก็ดี หรือขู่ว่าจะร้องเรียนผู้บังคับบัญชาของชายก็ดี เหล่านี้เป็นการขู่ว่าจะใช้สิทธิตามปกตินิยม ไม่ถือว่าเป็นการข่มขู่ การสมรสจึงไม่เป็นโมฆียะหรือความกลัวเพราะนับถือยำเกรงไม่นับว่าเป็นการข่มขู่ เพราะฉะนั้นหากมีกรณีชายหญิงสมรสกันโดยถูกพ่อแม่ของตนบังคับทางจิตใจ จะนับว่าเป็นการข่มขู่ที่ทำให้การสมรสเป็นโมฆียะไม่ได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "80",
        "section_content": "การข่มขู่ที่จะทำให้การสมรสเป็นโมฆะนั้นจะต้องถึงขนาดที่ถ้าไม่มีการข่มขู่จะไม่มีการสมรส ซึ่งการจะวัดระดับความร้ายแรงของการข่มขู่นั้นไม่อาจจะวางเกณฑ์ตายตัวได้ เพราะความรู้สึกของแต่ละคนเห็นความรุนแรงของการข่มขู่ได้ไม่เท่ากัน ดังนั้น ต้องพิจารณาเป็นกรณีไป เช่น กรณีขู่ว่าถ้าคู่สมรสฝ่ายหนึ่งไม่ยอมสมรสจะหยิกให้เลือดออก แต่ถ้าคู่สมรสที่ถูกข่มขู่เป็นโรคโลหิตไหลไม่หยุด ต้องถือว่าการข่มขู่นั้นถึงขนาดที่ทำให้การสมรสเป็นโมฆียะได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "81",
        "section_content": "นอกจากนี้ การขอให้เพิกถอนการสมรสที่เป็นโมฆียะเพราะเหตุข่มขู่นี้ ต้องใช้สิทธิขอเพิกถอนการสมรสเสียภายใน 1 ปีนับแต่วันที่พ้นจากการข่มขู่ สิทธิดังกล่าวเป็นอันระงับสิ้นไป",
        "reference": []
    },
    {
        "law_name": "การศึกษากฎหมายครอบครัว",
        "section_num": "82",
        "section_content": "คำพิพากษาฎีกาที่ 7209/2538 ก่อนเกิดเหตุประมาณ 5 วัน โจทก์ได้รับเงินส่วนแบ่งจากการที่บิดาขายที่ดินประมาณ 32 ล้านบาท วันเกิดเหตุขณะที่โจทก์กำลังจะเดินทางเข้าที่ทำงาน จำเลยกับพวกใช้กำลังพาโจทก์ไปทำการข่มขืนกระทำชำระในเขตท้องที่หลายจังหวัดและบังคับให้จดทะเบียนสมรส โดยขู่ว่าถ้ายินยอมให้การและให้ถ้อยคำวันจดทะเบียนสมรสตามที่สอนให้จะยอมปล่อยกลับบ้าน ถ้าไม่ยอมปฏิบัติตามจะฆ่าโจทก์และพี่น้องของโจทก์ เช่นนี้ การสมรสระหว่างโจทก์กับจำเลยจึงเป็นการสมรสโดยถูกขมขู่ตาม ป.พ.พ. มาตรา 1507 วรรคแรก โจทก์จึงมีสิทธิขอให้ศาลเพิกถอนการสมรสอันเป็นโมฆียะได้ตามมาตรา 1503",
        "reference": []
    },
    {
        "law_name": "การศึกษากฎหมายครอบครัว",
        "section_num": "83",
        "section_content": "คำพิพากษาฎีกาที่ 6868/2542 พฤติการณ์ที่โจทก์ถูกจำเลยใช้กำลังข่มขู่บังคับจากจังหวัดสมุทรปราการให้จำต้องมาที่จังหวัดฉะเชิงเทรา ต้องถูกควบคุมตัวอยู่ตลอดเวลา 12 วัน และถูกล่วงละเมิดทางเพศ แม้ขณะจดทะเบียนสมรสก็ยังอยู่ในความควบคุมของจำเลยเช่นนี้ โจทก์เพียงลำพังย่อมต้องเกรงกลัวการบังคับและคำขู่ของจำเลยที่ว่าจะไม่พาโจทก์กลับบ้านจะทำร้ายร่างกายและพาโจทก์ไปอยู่ในป่าหากไม่ยอมจดทะเบียนสมรสกับจำเลย วิญญูชนที่ตกอยู่ในภาวะการณ์เช่นนี้ย่อมมีมูลต้องเกรงกลัวว่าจะเกิดอันตรายต่อร่างกายและเสรีภาพของตนหากไม่ยินยอมปฏิบัติตนตามคำข่มขู่เช่นเดียวกับโจทก์ การสมรสระหว่างโจทก์กับจำเลยจึงเป็นการสมรสโดยถูกข่มขู่อันถึงขนาดซึ่งถ้ามิได้มีการข่มขู่นั้นโจทก์จะไม่ทำการสมรสกับจำเลย การสมรสจึงเป็นโมฆียะตามประมวลกฎหมายแพ่งและพาณิชย์มาตรา 1507 วรรคหนึ่ง",
        "reference": []
    },
    {
        "law_name": "การศึกษากฎหมายครอบครัว",
        "section_num": "84",
        "section_content": "การร้องขอเพิกถอนการสมรสที่เป็นโมฆียะเพราะเหตุสำคัญผิดตัว หรือถูกกลฉ้อฉล หรือถูกข่มขู่เนื่องจากการสมรสที่เป็นโมฆียะเพราะเหตุสำคัญผิดตัว หรือถูกกลฉ้อฉล หรือถูกข่มขู่นั้น ผู้เสียหายคือคู่สมรสอีกฝ่ายที่สำคัญผิดตัว หรือถูกกลฉ้อฉล หรือถูกข่มขู่ มีสิทธิร้องขอเพิกถอนได้เท่านั้น โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "การศึกษากฎหมายครอบครัว",
        "section_num": "85",
        "section_content": "มาตรา 1508 “การสมรสที่เป็นโมฆียะเพราะคู่สมรสสำคัญผิดตัวหรือถูกกลฉ้อฉลหรือถูกข่มขู่ เฉพาะแต่คู่สมรสที่สำคัญผิดตัวหรือถูกกลฉ้อฉลหรือถูกข่มขู่เท่านั้นขอเพิกถอนการสมรสได้",
        "reference": []
    },
    {
        "law_name": "การศึกษากฎหมายครอบครัว",
        "section_num": "86",
        "section_content": "ในกรณีที่ผู้มีสิทธิขอเพิกถอนการสมรสเป็นบุคคลที่ถูกศาลสั่งให้เป็นคนไร้ความสามารถ ให้บุคคลซึ่งอาจร้องขอต่อศาลให้สั่งให้บุคคลวิกลจริตเป็นคนไร้ความสามารถตามมาตรา 28 ขอเพิกถอนการสมรสได้ด้วย แต่ถ้าผู้มีสิทธิขอเพิกถอนการสมรสเป็นคนวิกลจริตที่ศาลยังไม่ได้สั่งให้เป็นคนไร้ความสามารถ บุคคลดังกล่าวจะร้องขอเพิกถอนการสมรสก็ได้ แต่ต้องขอให้ศาลสั่งให้คนวิกลจริตเป็นคนไร้ความสามารถพร้อมกันด้วย ในกรณีที่ศาลมีคำสั่งให้ยกคำขอให้ศาลสั่งเป็นคนไร้ความสามารถก็ให้ศาลมีคำสั่งยกคำขอเพิกถอนการสมรสของบุคคลดังกล่าวนั้นเสียด้วย",
        "reference": []
    },
    {
        "law_name": "การศึกษากฎหมายครอบครัว",
        "section_num": "87",
        "section_content": "คำสั่งศาลให้ยกคำขอเพิกถอนการสมรสของบุคคลตามวรรคสองไม่กระทบกระเทือนสิทธิการขอเพิกถอนการสมรสของคู่สมรส แต่คู่สมรสจะต้องใช้สิทธินั้นภายในกำหนดระยะเวลาที่คู่สมรสมีอยู่ ถ้าระยะเวลาดังกล่าวเหลืออยู่ไม่ถึงหกเดือนนับแต่วันที่ศาลมีคำสั่งให้ยกคำขอเพิกถอนการสมรสของบุคคลดังกล่าวหรือไม่มีเหลืออยู่เลย ก็ให้ขยายระยะเวลานั้นออกไปได้ให้ครบหกเดือนหรืออีกหกเดือนนับแต่วันที่ศาลมีคำสั่งให้ยกคำขอเพิกถอนการสมรสของบุคคลดังกล่าว แล้วแต่กรณี” (พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (24). 2567 : 12)",
        "reference": []
    }
]