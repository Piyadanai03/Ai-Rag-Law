[
    {
        "law_name": "ผู้ปกครอง",
        "section_num": "1",
        "section_content": "โดยปกติผู้เยาว์ซึ่งยังไม่บรรลุนิติภาวะนั้น ถือว่ายังเป็นผู้ที่หย่อนความสามารถไม่ว่าจะเป็นเรื่องการหาเลี้ยงชีพ การศึกษาหรือแม้กระทั้งเรื่องการจัดการทรัพย์สิน กฎหมายจึงให้บิดามารดาเป็นผู้ใช้อำนาจปกครองบุตรผู้เยาว์ดังกล่าวจนกว่าจะบรรลุนิติภาวะ การใช้อำนาจการปกครองของบิดามารดาในขณะที่บุตรยังเป็นผู้เยาว์ ซึ่งจะต้องปกครองดูแลบุตรทั้งทางด้านส่วยตัวบุตร การเป็นผู้แทนโดยชอบธรรมและการจัดการทรัพย์สินของบุตร แต่หากปรากฎว่าบิดามารดาถึงแก่ความตาย หรือกรณีที่มารดาเสียชีวิตแต่มีบิดาที่ไม่ชอบด้วยกฎหมาย หรือไม่แน่นอนว่ายังมีชีวิตอยู่หรือตาย หรือเป็นบุคคลวิกลจริตถูกศาลสั่งให้เป็นคนไร้ความสามารถ หรือถูกศาลสั่งให้เป็นคนสาบสูญ หรือถูกถอนอำนาจปกครองอันเป็นเหตุให้ผู้เยาว์ขาดคนดูแล บุตรผู้เยาว์ยังไม่สามารถจัดการงานของตนเองได้ จึงจำเป็นต้องมีบุคคลอื่นมาทำหน้าที่ดูแลปกครองเด็กแทนบิดามารดา บุคคลเช่นว่านี้คือผู้ปกครอง ซึ่งมีอำนาจหน้าที่ส่วนใหญ่เช่นเดียวกับบิดามารดาผู้ใช้อำนาจปกครองมีเพียงอำนาจหน้าที่บางประการที่แตกต่างกันไปเนื่องจากผู้ปกครองมืใช่บิดามารดาของผู้อยู่ในปกครอง ดังนั้น เพื่อให้มีบุคคลเข้ามาดูแลผู้เยาว์ซึ่งยังไม่บรรลุนิติภาวะ กฎหมายจึงกำหนดให้มีการตั้งผู้ปกครองในระหว่างที่ผู้เยาว์ยังไม่บรรลุนินติภาวะได้ โดยพิจารณาดังต่อไปนี้",
        "reference": []
    },
    {
        "law_name": "ผู้ปกครอง",
        "section_num": "2",
        "section_content": "ค่าอุปการะเลี้ยงดู",
        "reference": []
    },
    {
        "law_name": "ผู้ปกครอง",
        "section_num": "3",
        "section_content": "ค่าอุปการะเลี้ยงดู หมายถึง ค่าใช้จ่ายในการซื้อเครื่องอุปโภคบริโภคในชีวิตประจำวัน และรวมถึงค่าใช้จ่ายในการจัดหาอยู่อาศัย เครื่องนุ่งห่ม ยารักษาโรค ค่ารักษาพยาบาล ค่าเล่าเรียน และค่าใช้จ่ายเบ็ดเตล็ดประจำวันสำหรับบุคคลด้วย กฎหมายกำหนดให้บุคคลที่มีความสัมพันธ์ในครอบครัวบางพวกเท่านั้นที่มีสิทธิได้รับค่าอุปการะเลี้ยงดูอีกฝ่ายหนึ่งได้ หากกฎหมายไม่กำหนดให้มีสิทธิได้รับค่าอุปการะเลี้ยงดูแล้ว แม้เป็นบุคคลในครอบครัวแล้วก็ไม่มีสิทธิได้รับค่าอุปการะเลี้ยงดู และหากมีกรณีที่ต้องอุปการะเลี้ยงดูตามสัญญาที่ทำไว้เป็นพิเศษก็เป็นไปตามสัญญานั้นไม่เกี่ยวกับบทบัญญัติเรื่องค่าอุปการะเลี้ยงดูนี้แต่อย่างใด (ประสพสุข บุญเดช. 2559 : 796-797) บุคคลที่มีสิทธิได้รับค่าอุปการะเลี้ยงดูซึ่งกฎหมายกำหนดไว้บรรพ 5 ครอบครัว มีด้วยกัน 4 ประเภท ดังนี้ 1. สามีกับภริยา 2. บิดามารดากับบุตร 3. ผู้ปกครองกับผู้อยู่ในปกครอง  4. ผู้รับบุตรบุญธรรมกับบุตรบุญธรรม โดยกฎหมายกำหนดให้บุคคลดังกล่าวฝ่ายหนึ่งมีหน้าที่อุปการะเลี้ยงดูฝ่ายหนึ่ง ดังนี้",
        "reference": []
    },
    {
        "law_name": "ผู้ปกครอง",
        "section_num": "4",
        "section_content": "สามีภริยา",
        "reference": []
    },
    {
        "law_name": "ผู้ปกครอง",
        "section_num": "5",
        "section_content": "กฎหมายในสมัยโบราณกำหนดให้ชายหรือหญิงเป็นผู้มีหน้าที่อุปการะเลี้ยงดูภริยาและบุตร ตลอดจนญาติพี่น้องในครอบครัว เพราะชายมีร่างกายและจิตใจเข้มแข็งกว่าหญิง มีความสามารถในการทำมาหากินมากกว่าฝ่ายหญิง และมีโอกาสได้ศึกษาเล่าเรียนมากกว่าหญิง ดังนั้น บทบาทหลักในการเป็นผู้อุปการะเลี้ยงดูจึงตกแก่ชาย แต่ต่อมาเมื่อโลกพัฒนาเปลี่ยนแปลงไปแนวคิดเรื่องความ เท่าเทียมกันระหว่างชายกับหญิงเข้ามามีบทบาทมากขึ้น ขณะที่หญิงเองก็มีความรู้ความสามารถทัดเทียมกับชาย ดังนั้น หน้าที่ในการอุปการะเลี้ยงดูจึงมิได้ตกแก่ชายฝ่ายเดียว แต่กฎหมายกำหนดให้ชายและหญิงมีหน้าที่ต้องอุปการะเลี้ยงดูกันและกัน (นิธิมณี ยงเกียรติกานต์. 2541 : 4-5)",
        "reference": []
    },
    {
        "law_name": "ผู้ปกครอง",
        "section_num": "6",
        "section_content": "เมื่อชายหญิงจดทะเบียนสมรสกันแล้ว ในระหว่างสมรสสามีภริยาต้องช่วยเหลืออุปการะเลี้ยงดูกันตามความสามารถและฐานะของตนตามสมควรตามมาตรา 1461 วรรคสอง หากฝ่ายใดฝ่ายหนึ่งไม่ให้ความช่วยเหลืออุปการะเลี้ยงดูอีกฝ่ายหนึ่งตามสมควร อีกฝ่ายหนึ่งนั้นฟ้องหย่าได้ตามมาตรา 1516(6) หากอีกฝ่ายหนึ่งไม่ประสงค์จะฟ้องหย่าก็สามารถฟ้องเรียกค่าอุปการะเลี้ยงดูได้ตามมาตรา 1598/38 (สหัส สิงหะวิริยะ. 2551 : 73)",
        "reference": []
    },
    {
        "law_name": "ผู้ปกครอง",
        "section_num": "7",
        "section_content": "กรณีคู่สมรสตกเป็นคนวิกลจริต คู่สมรสอีกฝ่ายมีหน้าที่อุปการะเลี้ยงดู หากไม่อุปการะเลี้ยงดูหรือกระทำการอย่างใดอันเป็นเหตุให้ฝ่ายที่วิกลจริตอยู่ในภาวะอันน่าจะเกิดอันตรายแก่กายหรือจิตใจหรือเกิดความเสียหายในทางทรัพย์สินถึงขนาดบุคคลตามมาตรา 28 คือ บิดามารดา ปู่ ย่า ตา ยาย ผู้สืบสันดาน ผู้อนุบาล ผู้พิทักษ์ ผู้ปกครอง หรืออัยการ มีอำนาจฟ้องคู่สมรสอีกฝ่ายหนึ่งเรียกค่าอุปการะเลี้ยงดูแก่ฝ่ายที่วิกลจริตได้ ศาลกำหนดวิธีการชั่วคราวก่อนพิพากษาเกี่ยวกับการชำระ   ค่าอุปการะเลี้ยงดูหรือวิธีคุ้มครองชั่วคราวแก่คู่สมรสฝ่ายที่วิกลจริตได้ตามที่ศาลเห็นสมควรและกรณีจำเป็นเร่งด่วนอาจดำเนินการฉุกเฉินได้ตามมาตรา 1464 และมาตรา 1464/1 (ไพโรจน์ กัมพูสิริ และรัศฎา เอกบุตร. 2555 : 454-455)",
        "reference": []
    },
    {
        "law_name": "ผู้ปกครอง",
        "section_num": "8",
        "section_content": "ค่าอุปการะเลี้ยงดูที่สามีภริยามีหน้าที่จ่ายให้อีกฝ่ายนั้นมีเฉพาะในระหว่างสมรสเท่านั้น หากการสมรสสิ้นสุดลงหน้าที่ในการช่วยเหลืออุปการะเลี้ยงดูตามมาตรา 1461 วรรคสอง ย่อมสิ้นสุดลงไปด้วย เว้นแต่ศาลสั่งให้คู่สมรสฝ่ายหนึ่งจ่ายค่าเลี้ยงชีพแก่อีกฝ่ายหนึ่งตามมาตรา 1526 และมาตรา 1527",
        "reference": []
    },
    {
        "law_name": "ผู้ปกครอง",
        "section_num": "9",
        "section_content": "บิดามารดากับบุตร",
        "reference": []
    },
    {
        "law_name": "ผู้ปกครอง",
        "section_num": "10",
        "section_content": "บิดามารมารดามีหน้าที่ที่จะต้องให้การอุปการะเลี้ยงบุตรผู้เยาว์ มิใช่หน้าที่ฝ่ายใดฝ่ายหนึ่ง ร่วมทั้งให้การศึกษาแก่บุตรตามฐานะความเป็นอยู่ของตนในระหว่างที่ผู้เยาว์ยังไม่บรรลุนิติภาวะ ซึ่งหากผู้เยาว์บรรลุนิติภาวะแล้วนั้นบิดามารดาไม่จำเป็นต้องอุปการะเลี้ยงดู ยกเว้นว่าผู้นั้นทุพพลภาพและหาเลี้ยงตนเองมิได้ตามมาตรา 1564 บิดานั้น หมายถึง บิดาที่ชอบด้วยกฎหมายเท่านั้น แม้บิดามารดาจะหย่าขาดจากกันแล้วก็ยังมีหน้าที่อุปการะเลี้ยงดูบุตรผู้เยาว์เช่นเดิม หรือแม้ว่าบิดามมารดาจะถูกถอนอำนาจปกครองบางส่วนหรือทั้งหมดตามมาตรา 1585 ก็ไม่เป็นเหตุให้หลุดพ้นไปจากหน้าที่อุปการะเลี้ยงดูบุตรผู้เยาว์ (ไพโรจน์ กัมพูสิริ และรัศฎา เอกบุตร. 2555 : 459) หรือบิดามารดายกบุตรให้เป็นบุตรบุญธรรมบุคคลอื่นก็ยังมีหน้าที่อุปการะเลี้ยงดูบุตรผู้เยาว์อยู่เช่นเดิม และบิดามารดากับผู้รับบุตรบุญธรรมนั้นต่างมีหน้าที่อุปการะเลี้ยงดูบุตรผู้เยาว์อยู่เช่นเดิมจะเกี่ยงให้ฝ่ายใดฝ่ายหนึ่งอุปการะเลี้ยงดูไม่ได้ ส่วนบุตรก็มีหน้าที่อุปการะเลี้ยงดูบิดามารดาของตนเสมอตามมาตรา 1563 กล่าวคือ บุตรมีหน้าที่อุปการะเลี้ยงดูบิดามารดาจนกว่าบุตรหรือบิดามารดาฝ่ายหนึ่งจะถึงแก่ความตาย และแม้ว่าเป็นบุตรบุญธรรมของบุคคลอื่นก็ยังมีหน้าที่อุปการะเลี้ยงดูบิดามารดาเดิมควบคู่ไปกับมีหน้าที่อุปการะเลี้ยงดูผู้รับบุตรบุญธรรมด้วย (พลประสิทธิ์ ฤทธิ์รักษา. 2543 : 184)",
        "reference": []
    },
    {
        "law_name": "ผู้ปกครอง",
        "section_num": "11",
        "section_content": "ในการฟ้องเรียกค่าอุปการะเลี้ยงดูตามมาตรา 1598/38 นั้น บิดามารดาสามารถฟ้องเรียกค่าอุปการะเลี้ยงดูจากบุตรได้ ส่วนบุตรผู้เยาว์จะฟ้องเรียกค่าอุปการะเลี้ยงดูจากบิดามารดาโดยตรงไม่ได้ เพราะเป็นการฟ้องบุพการีเป็นคดีแพ่งถือเป็นคดีอุทลุมต้องห้ามตามมาตรา 1562 กรณีเช่นนี้บุตรหรือญาติสนิทของบุตรอาจร้องขอให้อัยการฟ้องคดีเรียกค่าอุปการะเลี้ยงดูจากบิดามารดาแทนได้ หรือมารดาฟ้องเรียกค่าอุปการะเลี้ยงดูจากบิดาหรือบิดาฟ้องเรียกค่าอุปการะเลี้ยงดูจากมารดาแทนบุตรผู้เยาว์ย่อมสามารถทำได้เช่นกันตามมาตรา 1565 และกรณีที่มารดาฟ้องขอให้ชาย   ผู้เป็นบิดาให้รับเด็กเป็นบุตรชอบด้วยกฎหมายตามมาตรา 1555 และมาตรา 1556 นั้น มารดาสามารถเรียกค่าอุปการะเลี้ยงดูบุตรผู้เยาว์จากบิดาในคดีดังกล่าวได้",
        "reference": []
    },
    {
        "law_name": "ผู้ปกครอง",
        "section_num": "12",
        "section_content": "ผู้ปกครองกับผู้อยู่ในปกครอง",
        "reference": []
    },
    {
        "law_name": "ผู้ปกครอง",
        "section_num": "13",
        "section_content": "ผู้ปกครองเกิดได้ในกรณีที่บุตรผู้เยาว์ไม่มีบิดามารดาหรือบิดามารดาถูกถอนอำนาจปกครองจำเป็นต้องตั้งผู้ปกครองเพื่อทำหน้าที่ดูแลบุตรผู้เยาว์ซึ่งเป็นผู้อยู่ในปกครองแทนบิดามารดา ผู้ปกครองจึงมีหน้าที่ให้ความอุปการะเลี้ยงดูผู้อยู่ในปกครองเช่นเดียวกับบิดามารดา ดังนั้น ผู้ปกครองจึงต้องอุปการะเลี้ยงดูผู้อยู่ในปกครองซึ่งเป็นผู้เยาว์จนกว่าผู้อยู่ในปกครองจะบรรลุนิติภาวะ ถ้าผู้อยู่ในปกครองบรรลุนิติภาวะแล้วแต่ทุพพลภาพและหาเลี้ยงตนเองไม่ได้ ผู้ปกครองยังคงต้องอุปการะเลี้ยงดูผู้อยู่ในปกครองต่อไป หากผู้ปกครองไม่อุปการะเลี้ยงดูผู้ในปกครอง ผู้อยู่ในปกครองฟ้องเรียก        ค่าอุปการะเลี้ยงดูได้ แต่สำหรับผู้อยู่ในปกครองนั้นไม่มีกฎหมายกำหนดให้มีหน้าที่อุปการะเลี้ยงดูผู้ปกครอง ดังนั้น ผู้อยู่ในปกครองจึงไม่ต้องอุปการะเลี้ยงดูผู้ปกครองแต่อย่างใด หากผู้อยู่ในปกครองไม่อุปการะเลี้ยงดูผู้ปกครอง ผู้ปกครองจึงฟ้งเรียกค่าอุปการะเลี้ยงดูจากผู้อยู่ในปกครองไม่ได้",
        "reference": []
    },
    {
        "law_name": "ผู้ปกครอง",
        "section_num": "14",
        "section_content": "ผู้รับบุตรบุญธรรมกับบุตรบุญธรรม",
        "reference": []
    },
    {
        "law_name": "ผู้ปกครอง",
        "section_num": "15",
        "section_content": "มาตรา 1598/28 กำหนดให้บุตรบุญธรรมย่อมมีฐานะอย่างเดียวกับบุตรชอบด้วยกฎหมายของผู้รับบุตรบุญธรรม ผู้รับบุตรบุญธรรมจึงมีหน้าที่อุปการะเลี้ยงดูบุตรบุญธรรมระหว่างที่บุตรบุญธรรมเป็นผู้เยาว์ ถ้าบุตรบุญธรรมบรรลุนิติภาวะแล้วแต่เป็นทุพพลภาพและหาเลี้ยงตนเองมิได้ ผู้รับบุตรบุญธรรมก็ยังมีหน้าที่อุปการะเลี้ยงดูเช่นเดิม ในทางกลับกันบุตรบุญธรรมก็มีหน้าที่อุปการะเลี้ยงดูผู้รับบุตรบุญธรรมตลอดไปจนกว่าฝ่ายใดฝ่ายหนึ่งจะถึงแก่ความตาย เว้นแต่จะมีการเลิกรับบุตรบุญธรรมแล้ว (ไพโรจน์ กัมพูสิริ และรัศฎา เอกบุตร. 2555 : 460) หากฝ่ายใดไม่อุปการะเลี้ยงดูตามหน้าที่อีกฝ่ายฟ้องเรียกค่าอุปการะเลี้ยงดูได้ และกรณีที่บุตรบุญธรรมฟ้องเรียกค่าอุปการะเลี้ยงดูจากผู้รับบุตรบุญธรรมนี้ไม่ถือว่าเป็นคดีอุทลุมจึงไม่ต้องห้ามตามมาตรา 1462 เพราะผู้รับบุตรบุญธรรมไม่ใช่บุพการีที่แท้จริงของบุตรบุญธรรม",
        "reference": []
    },
    {
        "law_name": "ผู้ปกครอง",
        "section_num": "16",
        "section_content": "นอกเหนือจากการเรียกค่าอุปการะเลี้ยงจากผู้ที่มีหน้าที่อุปการะเลี้ยงดูตามกฎหมายอาจมีกรณีที่กล่าวมาข้างต้นแล้ว อาจมีกรณีที่เป็นการเรียกค่าอุปการะเลี้ยงดูเอาจากบุคคลซึ่งทำละเมิดแก่ผู้มีหน้าที่อุปการะเลี้ยงดูบุคคลอื่นอันเป็นเหตุให้ผู้มีหน้าที่นั้นถึงแก่ความตาย กรณีเช่นนี้ผู้มีสิทธิได้รับค่าอุปการะเลี้ยงดูสามารถฟ้องเรียกค่าอุปการะเลี้ยงดูจากผู้ทำละเมิดได้ตามประมวลกฎหมายแพ่งและพาณิชย์ มาตรา 443 (ไพโรจน์ กัมพูสิริ และรัศฎา เอกบุตร. 2555 : 464)",
        "reference": []
    },
    {
        "law_name": "ผู้ปกครอง",
        "section_num": "17",
        "section_content": "เหตุที่จะต้องผู้ปกครอง",
        "reference": []
    },
    {
        "law_name": "ผู้ปกครอง",
        "section_num": "18",
        "section_content": "ผู้เยาว์ซึ่งยังไม่บรรลุนิติภาวะไม่มีผู้ใช้อำนาจปกครองเนื่องจากบิดามารดาได้เสียชีวิตทั้ง  สองคน หรือกรณีที่มารดาเสียชีวิตแต่มีบิดาที่ไม่ชอบด้วยกฎหมายซึ่งไม่มีสิทธิหน้าที่ใด ๆ ต่อผู้เยาว์เลย หรือมีบิดามารดาแต่ถูกถอนอำนาจปกครองตามมาตรา 1582 อันเป็นเหตุให้ผู้เยาว์ขาดคนดูแล  กฎหมายจึงให้ตั้งผู้ปกครองผู้เยาว์ซึ่งยังไม่บรรลุนิติภาวะได้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "ผู้ปกครอง",
        "section_num": "19",
        "section_content": "มาตรา 1585 “บุคคลที่ยังไม่บรรลุนิติภาวะและไม่มีบิดามารดาหรือบิดามารดาถูกถอนอำนาจปกครองเสียแล้วนั้น จะจัดให้มีผู้ปกครองขึ้นในระหว่างที่เป็นผู้เยาว์ก็ได้",
        "reference": []
    },
    {
        "law_name": "ผู้ปกครอง",
        "section_num": "20",
        "section_content": "ในกรณีที่ผู้ใช้อำนาจปกครองถูกถอนอำนาจปกครองบางส่วนตามมาตรา 1582 วรรคหนึ่ง ศาลจะตั้งผู้ปกครองในส่วนที่ผู้ใช้อำนาจปกครองถูกถอนอำนาจปกครองนั้นก็ได้ หรือในกรณีที่ผู้ใช้อำนาจปกครองถูกถอนอำนาจจัดการทรัพย์สินตามมาตรา 1582 วรรคสอง ศาลจะตั้งผู้ปกครองเพื่อจัดการทรัพย์สินก็ได้”",
        "reference": []
    },
    {
        "law_name": "ผู้ปกครอง",
        "section_num": "21",
        "section_content": "จากบทบัญญัติดังกล่าวหมายความว่า การจะตั้งผู้ปกครองนั้นเกิดจากการที่ผู้เยาว์ซึ่งยังไม่บรรลุนิติภาวะไม่มีบิดามารดา เนื่องจากบิดามารดาถึงแก่ความตาย หรือมีแต่บิดาที่ไม่ชอบด้วยด้วยกฎหมายซึ่งไม่มีสิทธิหน้าที่ใดๆต่อผู้เยาว์เลย หรือมีบิดามารดาแต่ถูกถอนอำนาจปกครองตามมาตรา 1582 อันเป็นเหตุให้ผู้เยาว์ขาดคนดูแล ซึ่งกฎหมายเล็งเห็นถึงประโยชน์ของผู้เยาว์เป็นหลัก ดังนั้นเงื่อนไขสำคัญในการร้องขอให้ตั้งผู้ปกครองนั้นต้องปรากฎว่าผู้เยาว์ซึ่งยังไม่บรรลุนิติภาวะจะต้องไม่มีผู้ใช้อำนาจปกครอง",
        "reference": []
    },
    {
        "law_name": "ผู้ปกครอง",
        "section_num": "22",
        "section_content": "อย่างไรก็ดี กฎหมายมิได้บังคับว่าเมื่อมีเหตุที่จะต้องผู้ปกครองแล้วจะต้องตั้งผู้ปกครองให้กับผู้เยาว์เสมอไป โดยจะตั้งหรือไม่ตั้งก็ได้ แต่โดยเหตุผลแล้วผู้เยาว์ทุกคนน่าจะต้องมีผู้ปกครองเพื่อดูแลและคุ้มครองตนเสมอ",
        "reference": []
    },
    {
        "law_name": "ผู้ปกครอง",
        "section_num": "23",
        "section_content": "คำพิพากษาฎีกาที่ 749/2542 การที่จะตั้งผู้ปกครองผู้เยาว์นั้นประมวลกฎหมายแพ่งและพาณิชย์ มาตรา 1585 วรรคหนึ่ง ให้ตั้งได้เฉพาะกรณีผู้เยาว์ไม่มีบิดามารดาหรือบิดามารดา ถูกถอนอำนาจปกครองเสียแล้ว เมื่อผู้เยาว์มีมารดาซึ่งยังไม่ถูกถอนอำนาจปกครองอยู่ จึงไม่อาจตั้งผู้ปกครองได้ หากเป็นการขอให้ตั้งผู้ร้องเป็นผู้ปกครองอีกคนหนึ่งนั้น ต้องเป็นที่แน่ชัดว่าผู้เยาว์ไม่มีบิดามารดาหรือบิดามารดาถูกถอนอำนาจปกครองไปแล้วทั้งสองคน คดีนี้แม้บิดาผู้เยาว์ซึ่งถึงแก่กรรมไปแล้วจะไม่ปรากฏชัดว่าจดทะเบียนสมรสกับมารดาผู้เยาว์หรือไม่ แต่ผู้ร้องก็ยอมรับว่าผู้เยาว์มีมารดาซึ่งทิ้งร้างไปอยู่ที่อื่น ยังไม่แน่ว่ามีชีวิตอยู่หรือไม่ กรณีจึงยังไม่อาจตั้งผู้ปกครองเพื่อทำหน้าที่แทนบิดามารดาได้ นอกจากนี้กฎหมายมิได้บังคับว่าผู้เยาว์ที่ไม่มีบิดามารดานั้นจะต้องตั้งผู้ปกครองให้กับผู้เยาว์เสมอไป การตั้งผู้ปกครองของผู้เยาว์เป็นคนละกรณีกับการจัดการทรัพย์สินแทนผู้เยาว์หาใช่เหตุที่จะนำมาซึ่งการตั้งผู้ปกครองผู้เยาว์ไม่",
        "reference": []
    },
    {
        "law_name": "ผู้ปกครอง",
        "section_num": "24",
        "section_content": "วิธีการตั้งผู้ปกครอง",
        "reference": []
    },
    {
        "law_name": "ผู้ปกครอง",
        "section_num": "25",
        "section_content": "วิธีการตั้งผู้ปกครองนั้น ซึ่งกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "ผู้ปกครอง",
        "section_num": "26",
        "section_content": "มาตรา 1586 “ผู้ปกครองตามมาตรา 1585 นั้น ให้ตั้งโดยคำสั่งศาลเมื่อมีการร้องขอของญาติของผู้เยาว์ อัยการ หรือผู้ซึ่งบิดาหรือมารดาที่ตายทีหลังได้ระบุชื่อไว้ในพินัยกรรมให้เป็นผู้ปกครอง",
        "reference": []
    },
    {
        "law_name": "ผู้ปกครอง",
        "section_num": "27",
        "section_content": "ภายใต้บังคับมาตรา 1590 การตั้งผู้ปกครองนั้นถ้ามีข้อกำหนดพินัยกรรมก็ให้ศาลตั้งตามข้อกำหนดพินัยกรรม เว้นแต่พินัยกรรมนั้นไม่มีผลบังคับหรือบุคคลที่ระบุชื่อไว้ในพินัยกรรมนั้นเป็นบุคคลที่ต้องห้ามมิให้เป็นผู้ปกครองตามมาตรา 1587”",
        "reference": []
    },
    {
        "law_name": "ผู้ปกครอง",
        "section_num": "28",
        "section_content": "จากบทบัญญัติดังกล่าวนั้น กฎหมายได้บัญญัติเกี่ยวกับวิธีการตั้งผู้ปกครองไว้ ดังนี้",
        "reference": []
    },
    {
        "law_name": "ผู้ปกครอง",
        "section_num": "29",
        "section_content": "ให้ศาลเป็นผู้ตั้งผู้ปกครองทุกกรณี",
        "reference": []
    },
    {
        "law_name": "ผู้ปกครอง",
        "section_num": "30",
        "section_content": "เหตุที่ให้ศาลเป็นผู้ตั้งผู้ปกครองนั้นก็เพื่อให้ศาลได้เป็นผู้กลั่นกรองว่าบุคคลที่จะเป็นผู้ปกครองนั้นมีคุณสมบัติที่เหมาะสม",
        "reference": []
    },
    {
        "law_name": "ผู้ปกครอง",
        "section_num": "31",
        "section_content": "ผู้ที่ร้องขอให้ศาลตั้งผู้ปกครองนั้น แยกออกเป็น 2 กรณี ดังนี้",
        "reference": []
    },
    {
        "law_name": "ผู้ปกครอง",
        "section_num": "32",
        "section_content": "ญาติของผู้เยาว์หรืออัยการเป็นผู้ร้องขอ ซึ่งการตั้งผู้ปกครองนั้นศาลจะมีคำสั่งเองไม่ได้ จะต้องมีผู้ร้องขอต่อศาลซึ่งมาตรา 1586 ใช้คำว่า “ญาติของผู้เยาว์” ซึ่งคำว่าญาติดังกล่าวนั้นอาจจะเป็นญาติสนิทหรือญาติห่างก็ได้ แต่ต้องเป็นญาติตามกฎหมาย ซึ่งในบางกรณีศาลอาจตั้งญาติที่ห่างแทนที่จะตั้งญาติสนิทก็ได้ ซึ่งพิจารณาเป็นเรื่อง ๆ ไป แต่อย่างไรก็ดี ผู้รับบุตรบุญธรรม น้องของผู้รับบุตรบุญธรรม ไม่ถือว่าเป็นญาติ จึงร้องขอตั้งผู้ปกครองไม่ได้",
        "reference": []
    },
    {
        "law_name": "ผู้ปกครอง",
        "section_num": "33",
        "section_content": "เมื่อผู้รับบุตรบุญธรรมยังไม่ได้จดทะเบียนเลิกการรับบุตรบุญธรรมหรือถูกถอนอำนาจปกครอง ทั้งมารดาผู้เยาว์ยังมีชีวิตอยู่แม้ไม่ทราบที่อยู่ไม่อาจติดต่อได้ ก็ไม่ใช่กรณีที่จะจัดให้มีผู้ปกครองผู้เยาว์ได้ตามประมวลกฎหมายแพ่งและพาณิชย์ มาตรา 1555 เมื่อไม่อาจตั้งผู้ปกครองได้การตั้งผู้ปกครองหลายคนตามประมวลกฎหมายแพ่งและพาณิชย์ มาตรา 1559 จึงไม่อาจทำได้ บ. \nยังไม่ได้รับความยินยอมจากมารดาผู้เยาว์ ย่อมรับผู้เยาว์เป็นบุตรบุญธรรมไม่ได้",
        "reference": []
    },
    {
        "law_name": "ผู้ปกครอง",
        "section_num": "34",
        "section_content": "บุคคลผู้ซึ่งบิดามารดาที่ตายทีหลังได้ระบุไว้ในพินัยกรรมให้ผู้ปกครองเป็นผู้ร้องต่อศาล กรณีดังกล่าวหมายความว่าบิดาหรือมารดาถึงแก่ความตายทำให้เหลือบิดาหรือมารดาเพียงคนเดียว ซึ่งเป็นผู้ใช้อำนาจปกครองผู้เยาว์ ต่อมาผู้ที่เหลืออยู่ได้ทำพินัยกรรมโดยระบุชื่อให้บุคลลหนึ่งเป็นผู้ปกครองผู้เยาว์ การที่ศาลจะมีคำสั่งตั้งบุคคลผู้ซึ่งบิดาหรือมารดาผู้ที่ตายทีหลังระบุชื่อไว้ในพินัยกรรมให้เป็นผู้ปกครองบุตรผู้เยาว์นั้น โดยหลักแล้วศาลจะต้องตั้งตามข้อกำหนดในพินัยกรรมดังกล่าวตามที่บัญญัติไว้ในมาตรา 1586 วรรคสอง ทั้งนี้ เพื่อให้เป็นไปตามเจตนารมณ์ของบิดาหรือมารดาผู้ทำพินัยกรรม ซึ่งโดยปกติผู้ปกครองจะมีได้เพียงคนเดียวตามมาตรา 1590 แต่ถ้าข้อกำหนดในพินัยกรรมให้ตั้งผู้ปกครองหลายคน ศาลอาจตั้งผู้ปกครองหลายคนตามที่ระบุไว้หรือจะลดจำนวนตามที่จำเป็น   ก็ได้",
        "reference": []
    },
    {
        "law_name": "ผู้ปกครอง",
        "section_num": "35",
        "section_content": "คุณสมบัติของผู้ปกครอง",
        "reference": []
    },
    {
        "law_name": "ผู้ปกครอง",
        "section_num": "36",
        "section_content": "การที่ผู้บุคคลจะมาเป็นผู้ปกครองผู้เยาว์นั้น โดยกฎหมายได้กำหนดคุณสมบัติของผู้ปกครองไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "ผู้ปกครอง",
        "section_num": "37",
        "section_content": "มาตรา 1587 “บุคคลที่บรรลุนิติภาวะแล้วอาจถูกตั้งเป็นผู้ปกครองได้ เว้นแต่",
        "reference": []
    },
    {
        "law_name": "ผู้ปกครอง",
        "section_num": "38",
        "section_content": "(1) ผู้ซึ่งศาลสั่งว่าเป็นคนไร้ความสามารถ หรือเสมือนไร้ความสามารถ",
        "reference": []
    },
    {
        "law_name": "ผู้ปกครอง",
        "section_num": "39",
        "section_content": "(2) ผู้ซึ่งเป็นบุคคลล้มละลาย",
        "reference": []
    },
    {
        "law_name": "ผู้ปกครอง",
        "section_num": "40",
        "section_content": "(3) ผู้ซึ่งไม่เหมาะสมที่จะปกครองผู้เยาว์หรือทรัพย์สินของผู้เยาว์",
        "reference": []
    },
    {
        "law_name": "ผู้ปกครอง",
        "section_num": "41",
        "section_content": "(4) ผู้ซึ่งมีหรือเคยมีคดีในศาลกับผู้เยาว์ ผู้บุพการีหรือพี่น้องร่วมบิดามารดาหรือร่วมแต่บิดาหรือมารดากับผู้เยาว์",
        "reference": []
    },
    {
        "law_name": "ผู้ปกครอง",
        "section_num": "42",
        "section_content": "(5) ผู้ซึ่งบิดาหรือมารดาที่ตายได้ทำหนังสือระบุชื่อห้ามไว้มิให้เป็นผู้ปกครอง”",
        "reference": []
    },
    {
        "law_name": "ผู้ปกครอง",
        "section_num": "43",
        "section_content": "จากบทบัญญัติดังกล่าว กฎหมายได้บัญญัติคุณสมบัติเบื้องต้นไว้ว่าจะต้องมบรรลุนิติภาวะแล้วเท่านั้น คือ อายุครบ 20 ปีบริบูรณ์ตามมาตรา 19 หรือบรรลุนิติภาวะโดยการสมรสตามมาตรา 20 ดังนั้น บุคคลใดที่บรรลุนิติภาวะแล้วก็อาจจะเป็นผู้ปกครองได้ในกรณีที่เป็นญาติของผู้เยาว์ เช่น \nพี่ ป้า น้า อา ปู่ย่า ตา ยาย เป็นต้น หรือกรณีที่มิใช้ญาติก็ได้ คือบุคคลผู้ที่บิดาหรือมารดาผู้ที่ตายที่หลังระบุในพินัยกรรมให้เป็นผู้ปกครองผู้เยาว์ ซึ่งคุณสมบัติของผู้ปกครองนั้นนอกจากจะต้องบรรลุนิติภาวะแล้วยังต้องเป็นผู้ไม่มีลักษณะต้องห้ามตามมาตรา 1587 วรรคสอง ซึ่งแยกพิจารณาดังนี้",
        "reference": []
    },
    {
        "law_name": "ผู้ปกครอง",
        "section_num": "44",
        "section_content": "ผู้ซึ่งศาลสั่งว่าเป็นคนไร้ความสามารถหรือเสมือนไร้ความสามารถ ดังที่ได้กล่าว",
        "reference": []
    },
    {
        "law_name": "ผู้ปกครอง",
        "section_num": "45",
        "section_content": "มาแล้วว่าคุณสมบัติของผู้ปกครองนั้นนอกจากจะบรรลุนิติภาวะตามมาตรา1587 วรรคหนึ่ง จะต้องเป็นบุคคลที่ไม่มีลักษระต้องห้ามคือ ห้ามเป็นบุคคลที่ถูกศาลสั่งให้เป็นไร้ความสามารถ หรือคนเสมือนไร้ความสามารถ เนื่องจากว่าบุคคลดังกล่าวเป็นผู้ที่ไม่มีความสามารถในการจัดการทรัพย์สินหรือ\nผู้อนุบาลหรือผู้พิทักษ์แล้วแต่กรณีเป็นผู้ดูแล และที่สำคัญบุคคลเหล่านี้ทำนิติกรรมของตนเองเป็นโมฆียะอยู่แล้ว จึงไม่เหมาะสมที่จะเป็นผู้ปกครอง",
        "reference": []
    },
    {
        "law_name": "ผู้ปกครอง",
        "section_num": "46",
        "section_content": "ผู้ซึ่งเป็นบุคคลล้มละลายบุคคลดังกล่าวเมื่อถูกศาลสั่งให้เป็นบุคคลล้มละลายแล้ว ย่อม ไม่สามารถจัดการทรัพย์สินของตนเองได้ โดยอำนาจในการจัดการทรัพย์สินอยู่กับเจ้าพนักงานพิทักษ์ทรัพย์ กฎหมายจึงห้ามบุคคลดังกล่าวเป็นผู้ปกครอง",
        "reference": []
    },
    {
        "law_name": "ผู้ปกครอง",
        "section_num": "47",
        "section_content": "ผู้ซึ่งไม่เหมาะสมที่จะปกครองผู้เยาว์หรือทรัพย์สินของผู้เยาว์ผู้ที่มีคุณสมบัติไม่เหมาะสมที่จะเป็นผู้ปกครองผู้เยาว์อีกประการหนึ่งคือ ผู้ที่ไม่เหมาะสมที่จะปกครองผู้เยาว์หรือทรัพย์สินของผู้เยาว์ ซึ่งมีความหมายกว้างมาก ต้องพิจารณาเป็นราย ๆ ไป ซึ่งน่าจะรวมถึงบุคคลวิกลจริตที่ยังไม่ถูกสั่งเป็นคนไร้ความสามารถหรือคนเสมือนไร้ความสามารถ บุคคลที่ถูกศาลพิพากษาลงโทษในความผิดฐานยักยอกทรัพย์สินของผู้อื่น นักเลงการพนัน หรือดื่มสุรายาเมามาย หรือมีหนี้สินล้นพ้นตัว เป็นต้น",
        "reference": []
    },
    {
        "law_name": "ผู้ปกครอง",
        "section_num": "48",
        "section_content": "ผู้ซึ่งมีหรือเคยมีคดีในศาลกับผู้เยาว์ ผู้บุพการี หรือพี่น้องร่วมบิดามารดา หรือร่วมแต่บิดาหรือมารดากับผู้เยาว์บุคคลอีกประเภทหนึ่ง แม้จะไม่หย่อนในเรื่องความสามารถก็ตาม แต่เป็นผู้ที่เคยมีข้อพิพาทกับผู้เยาว์หรือญาติสนิทของผู้เยาว์จนถึงขั้นเป็นคดีในศาลก็นับได้ว่าบุคคลดังกล่าวมีสาเหตุบาดหมางกับผู้เยาว์ การที่จะให้บุคคลที่เคยมีคดีกับผู้เยาว์กลับมาเป็นผู้ปกครองของผู้เยาว์ก็เป็นการไม่สมควร เพราะอาจจะก่อให้เกิดความไม่เป็นธรรมแก่ผู้เยาว์ได้",
        "reference": []
    },
    {
        "law_name": "ผู้ปกครอง",
        "section_num": "49",
        "section_content": "ผู้ซึ่งบิดาหรือมารดาที่ตายได้ทำหนังสือระบุชื่อห้ามไว้มิให้เป็นผู้ปกครองเนื่องจากบิดามารดาที่ตายมีสิทธิทำพินัยกรรมระบุตัวบุคคลที่จะเป็นผู้ปกครองให้บุตรผู้เยาว์ได้ กฎหมายจึงให้สิทธิที่จะระบุห้ามไม่ให้ใครเป็นผุ้ปกครองได้ด้วยเช่นกัน ซึ่งการระบุห้ามดังกล่าวจะต้องระบุไว้เป็น         ลายลักษณ์อักษร จะระบุด้วยวาจาไม่ได้ ซึ่งการห้ามดังกล่าวบิดาหรือมารดาต้องมีเหตุผลที่ทำเช่นนั้น เช่น อาจจะมีสาเหตุโกรธเคืองกับผู้นั้นหรือเล็งเห็นว่าผู้นั้นจะเป็นผู้ไม่สมควรเป็นผู้ปกครองบุตรของตน  เป็นต้น",
        "reference": []
    },
    {
        "law_name": "ผู้ปกครอง",
        "section_num": "50",
        "section_content": "หากศาลตั้งผู้ปกครองไปแล้ว ต่อมาปรากฏว่าบุคคลที่ศาลตั้งเป็นผู้ปกครองนั้น เป็นบุคคลต้องห้ามมิให้เป็นผู้ปกครอง มาตรา 1587 กฎหมายได้กำหนดทางแก้ให้ศาลมีคำสั่งเพิกถอนคำสั่งต้องผู้ปกครองได้ โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "ผู้ปกครอง",
        "section_num": "51",
        "section_content": "มาตรา 1588 “หากปรากฏว่าบุคคลที่ศาลตั้งให้เป็นผู้ปกครองเป็นผู้ต้องห้ามมิให้เป็นผู้ปกครองตามมาตรา 1587 อยู่ในขณะที่ศาลตั้งให้เป็นผู้ปกครองโดยปรากฏแก่ศาลเองหรือผู้มีส่วนได้เสียหรืออัยการร้องขอ ให้ศาลสั่งเพิกถอนคำสั่งตั้งผู้ปกครองนั้นเสียและมีคำสั่งเกี่ยวกับผู้ปกครองต่อไปตามที่เห็นสมควร",
        "reference": []
    },
    {
        "law_name": "ผู้ปกครอง",
        "section_num": "52",
        "section_content": "การเพิกถอนคำสั่งตั้งผู้ปกครองตามวรรคหนึ่ง ไม่กระทบกระเทือนสิทธิของบุคคลภายนอกผู้กระทำการโดยสุจริต เว้นแต่ในกรณีการเพิกถอนคำสั่งตั้งผู้ปกครองที่ต้องห้ามตามมาตรา 1587(1) หรือ (2) การกระทำของผู้ปกครองไม่ผูกพันผู้เยาว์ไม่ว่าบุคคลภายนอกจะได้กระทำการโดยสุจริตหรือไม่”",
        "reference": []
    },
    {
        "law_name": "ผู้ปกครอง",
        "section_num": "53",
        "section_content": "จากบทบัญญัติดังกล่าวเป็นทางแก้ของศาลเมื่อศาลได้มีคำสั่งตั้งผู้ปกครองไปแล้ว เมื่อความได้ปรากฎแก่ศาลเองหรือเมื่อผู้มีส่วนได้เสียยื่นคำร้องต่อศาล เช่น กรณีที่ศาลมีคำสั่งตั้งนายดำเป็นผู้ปกครองบุตรผู้เยาว์ แต่ปรากฏว่าขณะที่ศาลมีคำสั่งนั้น นายดำตกเป็นบุคคลล้มละลาย หรือถูกศาลมีคำสั่งให้เป็นไร้ความสามารถไปแล้ว หรือโดยความผิดหลงของศาลที่มีคำสั่งตั้งนายดำที่ขาดคุณสมบัติเป็นผู้ปกครองบุตรผู้เยาว์ โดยใช้วิธีการยื่นคำร้องเข้ามาในคดีเดิมโดยไม่จำเป็นต้องทำเป็นคดีเรื่องใหม่อีกต่างหาก และเมื่อศาลพิเคราะห์พยานหลักฐานแล้วเห็นว่าผู้ปกครองเป็นบุคคลที่ขาดคุณสมบัติ  ศาลจะมีคำสั่งเพิกถอนคำสั่งตั้งผู้ปกครองและมีคำสั่งเกี่ยวกับผู้ปกครองต่อไปตามที่เห็นสมควร เช่น   มีคำสั่งตั้งผู้ปกครองคนใหม่ให้แก่ผู้เยาว์ก็ได้",
        "reference": []
    },
    {
        "law_name": "ผู้ปกครอง",
        "section_num": "54",
        "section_content": "จำนวนผู้ปกครอง",
        "reference": []
    },
    {
        "law_name": "ผู้ปกครอง",
        "section_num": "55",
        "section_content": "การตั้งผู้ปกครองนั้น โดยทั่วไปศาลจะแต่งตั้งเพียงผู้เดียว เว้นแต่ ในพินัยกรรมมีข้อกำหนดไว้ให้มีหลายคน ก็ให้ศาลตั้งผู้ปกครองได้หลายคนตามความจำเป็น เว้นแต่พินัยกรรมนั้นจะเป็นโมฆะ ก็ให้อยู่ในดุลยพินิจของศาลที่จะตั้งเท่าใด เมื่อมีผู้ร้องขอโดยมีเหตุอันสมควรให้ตั้งผู้ปกครองหลายคนเป็นต้นว่า ผู้เยาว์เป็นผู้มีทรัพย์สินเงินทองมาก ผู้ปกครองคนเดียวอาจดูแลไม่ทั่วถึง ถ้าศาลตั้งผู้ปกครองหลายคน ศาลจะกำหนดให้ผู้ปกครองคนหนึ่งทำงานเฉพาะอย่างหรือให้ทำงานร่วมก็ได้  (วารี นามสกุล และเบญจวรรณ ธรรมรัตน์. 2554 : 303) จำนวนของผู้ปกครองนั้น โดยกฎหมายได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "ผู้ปกครอง",
        "section_num": "56",
        "section_content": "มาตรา 1590 “ผู้ปกครองมีได้คราวหนึ่งเพียงคนเดียว แต่ในกรณีมีข้อกำหนดพินัยกรรมให้ตั้งผู้ปกครองหลายคนหรือเมื่อมีผู้ร้องขอโดยมีเหตุผลอันสมควร ให้ศาลมีอำนาจตั้งผู้ปกครองได้ตามจำนวนที่ศาลเห็นว่าจำเป็น ในกรณีที่ตั้งผู้ปกครองหลายคนศาลจะกำหนดให้ผู้ปกครองเหล่านั้นกระทำการร่วมกันหรือกำหนดอำนาจเฉพาะสำหรับคนหนึ่ง ๆ ก็ได้”",
        "reference": []
    },
    {
        "law_name": "ผู้ปกครอง",
        "section_num": "57",
        "section_content": "จากบทบัญญัติดังกล่าว หมายความว่า หากมีการตั้งผู้ปกครองคราวละหลายคน อาจจะเกิดปัญหาในการใช้อำนาจปกครองได้ บทกฎหมายมาตราดังกล่าวจึงกำหนดให้การตั้งผู้ปกครองนั้นได้เพียงคราวละหนึ่งคนเท่านั้น แต่ข้อจำกัดนี้ไม่เคร่งครัด หากมีข้อกำหนดตามพินัยกรรมของบิดาหรือมารดาที่ตายในภายหลังได้ระบุชื่อบุคคลที่ให้เป็นผู้ปกครองไว้หลายคน หรือญาติของผู้เยาว์ หรืออัยการร้องขอโดยมีเหตุอันสมควรให้ตั้งผู้ปกครองหลายคน ศาลก็มีอำนาจที่จะตั้งผู้ปกครองได้หลายคนตามจำนวนที่เห็นว่าจำเป็นและกำหนดอำนาจหน้าที่ให้ผู้ปกครองเหล่านั้นกระทำร่วมกัน หรือกำหนดอำนาจหน้าที่เฉพาะสำหรับผู้ปกครองแต่ละคนก็ได้ เช่น ผู้เยาว์มีทรัพย์สินมากมายหลายประการและเป็นทรัพย์สินที่มีราคาสูงเช่นนี้ศาลอาจตั้งผู้ปกครองเกินกว่าหนึ่งคนให้กระทำร่วมกันหรือแยกจัดการทรัพย์สินของผู้เยาว์โดยเฉพาะเจาะจงหรือกำหนดอำนาจหน้าที่ของผู้ปกครองแต่ละคนไว้โดยเฉพาะก็ได้ ตัวอย่างเช่น ศาลตั้งนายแดงซึ่งเป็นลุงให้เป็นผู้ปกครองผู้เยาว์มีอำนาจหน้าที่ดูแลผู้เยาว์ด้านความสัมพันธ์ทางส่วนตัวและดูแลกิจการและทรัพย์สินของผู้เยาว์ที่อยู่ในเขตกรุงเทพฯทั้งหมดส่วนนายเหลืองซึ่งเป็นอาศาลตั้งให้เป็นผู้ปกครองผู้เยาว์อีกคนหนึ่งแต่ให้มีอำนาจหน้าที่ดูแลทรัพย์สินของผู้เยาว์ที่อยู่ต่างจังหวัดก็ได้ เป็นต้น",
        "reference": []
    },
    {
        "law_name": "ผู้ปกครอง",
        "section_num": "58",
        "section_content": "การเริ่มต้นการเป็นผู้ปกครอง",
        "reference": []
    },
    {
        "law_name": "ผู้ปกครอง",
        "section_num": "59",
        "section_content": "เมื่อศาลได้มีคำสั่งตั้งผู้ปกครองแล้ว ซึ่งกฎหมายแพ่งและพาณิชย์จึงได้บัญญัติเกี่ยวกับการเริ่มต้นของการเป็นผู้ปกครองนั้นไว้ โดยได้บัญญัติไว้ในประมวลกฎหมายแพ่งและพาณิชย์",
        "reference": []
    },
    {
        "law_name": "ผู้ปกครอง",
        "section_num": "60",
        "section_content": "มาตรา 1591 “ความเป็นผู้ปกครองนั้นเริ่มแต่วันทราบคำสั่งตั้งของศาล”",
        "reference": []
    },
    {
        "law_name": "ผู้ปกครอง",
        "section_num": "61",
        "section_content": "จากบทบัญญัติดังกล่าวเห็นได้ว่า เมื่อศาลได้มีคำสั่งตั้งผู้ปกครองแล้วจึงให้เริ่มต้นนับแต่วันที่รับทราบคำสั่งศาลมิใช่วันที่ศาลมีคำสั่งตั้งผู้ปกครอง เช่นศาลมีคำสั่งตั้งนายขาวเป็นผู้ปกครองในวันที่ 10 มีนาคม 2564 แต่นายขาวไม่ได้มาฟังคำสั่งศาลศาลจึงแจ้งไปยังนายขาวในวันที่ 20 มีนาคม 2564 คำสั่งไปถึงนายขาวและนายขาวทราบในวันที่ 23 มีนาคม 2564 เช่นนี้ต้องถือว่านายขาวเริ่มเป็นผู้ปกครองในวันที่ 23 มีนาคม 2564 หากนายขาวไม่สมัครใจเป็นผู้ปกครองจะต้องลาออกตามมาตรา 1598/7 ซึ่งการลาออกจะมีผลต่อเมื่อได้รับอนุญาตจากศาลแล้ว เป็นต้น",
        "reference": []
    },
    {
        "law_name": "ผู้ปกครอง",
        "section_num": "62",
        "section_content": "คำพิพากษาฎีกาที่ 875/2518 เมื่อผู้รับบุตรบุญธรรมยังไม่ได้จดทะเบียนเลิกการรับบุตรบุญธรรมหรือถูกถอนอำนาจปกครอง ทั้งมารดาผู้เยาว์ยังมีชีวิตอยู่แม้ไม่ทราบที่อยู่ไม่อาจติดต่อได้ ก็ไม่ใช่กรณีที่จะจัดให้มีผู้ปกครองผู้เยาว์ได้ตามประมวลกฎหมายแพ่งและพาณิชย์ มาตรา 1585 เมื่อไม่อาจตั้งผู้ปกครองได้การตั้งผู้ปกครองหลายคนตามประมวลกฎหมายแพ่งและพาณิชย์ มาตรา 1590 จึงไม่อาจทำได้ด้วย",
        "reference": []
    },
    {
        "law_name": "ผู้ปกครอง",
        "section_num": "63",
        "section_content": "สิทธิและหน้าที่ของผู้ปกครอง",
        "reference": []
    }
]